NNCL2255-651v1 
Philip K. Dick
Álmodnak-e az androidok eletromos bárányokról?
BUDAPEST 1993 ®

Marén Augusta Bergrudnak (1923 aug. 10. - 1967 jún. 14.)

Arról álmodom, a pázsiton lépdel, Kísértetként sétál a harmaton. Róla szól most 
örömdalom.
Yeats

AUCKLAND
TEGNAP ELPUSZTULT AZ A MAJDNEM KÉTSZÁZ ESZTENDÕS TEKNÕS, MELYET A FELFEDEZÕ COOK 
KAPITÁNY 1777-BEN AJÁNDÉKOZOTT TONGA KIRÁLYÁNAK A TU'IMALILA NEVET VISELÕ ÁLLAT TONGA 
FÕVÁROSÁBAN, NUKU'ALOFA SZIGETÉN, A KIRÁLYI PALOTÁBAN ÉLT. TONGA NÉPE VEZÉRKÉNT, 
FÕNÖKKÉNT TISZTELTE. A TEKNÕST EGY KÜLÖN E CÉLRA KIJELÖLT SZEMÉLYZET GONDOZTA, UGYANIS 
TU'IMALILA NÉHÁNY ÉVVEL EZELÕTT EGY BOZÓTTÚZ SORÁN MEGVAKULT.
A TONGAI RÁDIÓ HÍRADÁSA SZERINT TU'IMALILA TETEMÉT ÚJ-ZÉLANDRA, AZ AUCKLANDI 
MÚZEUMBA FOGJÁK SZÁLLÍTANI.
REUTERS, 1966.

1.

A hangulatszabályzó automatikus ébresztésére Rick Deckard kinyitotta a szemét, 
és meglepõdött. Mindig elcsodálkozott, mikor minden átmenet nélkül egyszerre 
ébren találta magát. Kikászálódott az ágyból, élvezettel kinyújtóztatta 
szivárványszínû pizsamába bújtatott testét, és a feleségére nézett. Irán 
bosszúsan hunyorgott, felmordult, és megpróbált visszaaludni.

- Túl gyengére állítottad be a Penfielded impulzusát - mondta Rick. - Várj, 
törlõm az értéket! Meglátod, rögtön magadhoz térsz...!

- Hozzá ne nyúlj! - nyögte a nõ. - Nem akarok felkelni.

Deckard az ágy szélére ült, és a felesége fölé hajolt.

- Ha megfelelõ erõsségû késztetést kérsz - magyarázta kedvesen , örömmel 
fogsz felébredni. Hidd el, a helyes érték megválasztásán múlik az egész. Ha C 
fokozatra állítod a gépet, ajel könnyedén átlép a tudatküszöbödön... Éppen úgy, 
ahogy nálam is. - Mivel a saját készülékét D fokozatra állította, Deckard 
barátságos hangulatban volt. Szelíden megsimogatta a nõ meztelen, fehér vállát.

- Vedd le rólam a mocskos zsaru-kezeidet! - kiáltott Irán hevesen.

- Nem vagyok zsaru! - Deckard ingerült lett, pedig a hangulatszabályzótól nem 
kért semmi ilyesfélét.

- Igaz - mondta Irán lehunyt szemekkel. Még annál is rosszabb vagy. 
Zsarubérenc, bérgyilkos!

- Soha egyetlen embert sem öltem meg tiltakozott Rick, és érezte, hogy 
ingerültsége kezd dühvé változni.

- Persze. Ez igaz. Csak azokat a szerencsétlen androidokat.

- Eddig úgy vettem észre, miközben elszórtad, egy pillanatig sem zavart, milyen 
munkával szereztem a pénzt. Amikor meg akartál venni valamit, bármit, ami 
megtetszett neked, soha egyetlen percig sem törõdtél vele, mivel kerestem meg a 
rávalót! - Rick felállt, és a hangulatszabályzója konzoljához lépett. - Éppen 
ellenkezõleg! Ahelyett, hogy megpróbáltál volna takarékoskodni, mindig nyugodtan 
költekeztél. Ha sikerült volna összegyûjtenünk egy kis pénzt, most vehetnénk egy 
valódi birkát, és végre nem egy mûállatnak kellene a háztetõn legelésznie. Már 
nem is tudom hány éve vagyok fejvadász, de eddig csak egy vacak kópiára tellett! 

- A konzol elõtt állva tétovázott. Két lehetõsége volt, vagy talamikus 
nyugtatót kér (ami egy szempillantás alatt szétoszlatja egyre növekvõ dühét), 
vagy talamikus serkentést (ami elég agresszívvé teszi ahhoz, hogy gyõztesen 
kerüljön ki bármilyen vitából).

- Ha beállítasz valamilyen új értéket, hogy mérgesebb légy - nyitotta tágra 
szemeit Irán , esküszöm, én is megteszem! A maximális fokozatra tekerem ezt a 
szerkentyût, és úgy fogunk veszekedni, ahogy még soha. Rajta, csináld csak, ha 
ezt akarod elérni! Gyorsan felállt, a saját konzolja fölé emelte kezét, és a 
férjére bámult.

Rick felsóhajtott.

- Nyugi, csak átnézem, mit jegyeztem elõ mára! - Gyorsan átfutotta aznapi 
hangulattervét, és felfedezte a beprogramozott hivatalos viselkedésforma-!. 

- Ha veszekedés helyett a terv szerinti hangulatra váltok, te is megteszed? - 
kérdezte óvatosan, és elhatározta, nem állítja be a megfelelõ értéket, míg 
felesége bele nem egyezik a köztes megoldásba.

- Jó... rám ma úgyis csak hatórányi önsanyargató depresszió vár - felelte 
Irán.

- Tessék? Erre meg mi szükséged van? Rick meglepõdött. A hangulatszabályzó 
pontosan az efféle érzések elkerülésére szolgált. - Nem gondoltam volna, hogy 
ilyet is be tudsz állítani...

- Véletlenül jöttem rá, hogy kell - felelt Irán. - Egyik délután itt 
üldögéltem, és szokás szerint Buster Friendly és Barátságos Barátai mûsorát 
néztem... Éppen arról beszélt, hogy le akarja rántani a leplet valami nagy 
titokról, mikor azzal a szörnyû reklámmal félbeszakították a mondókáját... 
Tudod, a Csodadoktor-féle ólomruha hirdetésével, amit annyira utálok... Szóval 
lehalkítottam a TV-t, és abban a pillanatban meghallottam... az épületet, az...

- Az üres lakások neszeit? - kérdezte Deckard. Idõnként elõfordult, hogy mikor 
éjszaka felriadt, õ is hallotta, vagyis inkább csak érezte ezeket a tompa, 
élettelen zörejeket. Olyan kevés ember élt a városban, hogy a félig benépesített 
házak is ritkaságnak számítottak. Úgy hírlett, a Világháború óta a külvárosokban 
egész épülettömbök állnak üresen. Másokhoz hasonlóan azonban Rick sem sokat 
törõdött az egésszel, és semmi kedve sem volt hozzá, hogy utánajárjon, valóban 
így van-e.

- Amikor lehalkítottam a TV-t - folytatta Irán , 382-es hangulatban voltam. 
Nem sokkal azelõtt állítottam be. Ezért, mikor meghallottam az ürességet, nem is 
éreztem át igazán. Elõször nagyon hálás voltam a sorsnak, hogy megvehettük ezt a 
Penfield hangulatszabályzót, de azután rádöbbentem... Rádöbbentem, mennyire 
természetellenes, hogy észlelem az élet hiányát - nem csak itt, a házban, de 
mindenütt , és mégsem érzem, Érted, mire gondolok? Nem, azt hiszem, fogalmad 
sincs róla. Régen az elmebetegségek közé sorolták az ilyesmit, és a megfelelõ 
érzelmek kóros hiányának nevezték... Nem hangosítottam fel a TV-t. Leültem ide, 
a konzol elé, tüzetesen áttanulmányoztam, és végül megtaláltam, hogyan kell 
beállítani a reménytelenséget. Át akartam érezni a valóságot, ami körülvesz minket! 

Iran sötét arcán elégedettség áradt szét, mintha valami nagyon fontos dolgot fedezett 
volna fel. 

- Elõre beprogramoztam, hogy havonta kétszer ilyen hangulatban legyek. Azt hiszem, 
ennyi éppen elég lesz ahhoz, hogy kétségbeessek, amiért még mindig itt vagyunk a 
Földön... Azon a Földön, ahonnan már rég kivándorolt minden épeszû ember.

- De ha ilyen hangulatban vagy, képtelen leszel egy másikat beállítani. Ha 
kétségbeesel a valóság miatt, nem tudsz majd kilábalni a reménytelenségbõl.

- Úgy programoztam be a szerkezetet, hogy bizonyos idõ elteltével automatikusan 
váltson át 481-és hangulatra - felelt Irán ravaszul. - Akkor aztán szétárad 
bennem a jövõbe vetett hit, az új remény, ami...

- Igen, ismerem a 481-est - vágott közbe Rick. Ezt a variációt már õ is 
sokszor kipróbálta, és mindig nagyon elégedett volt vele. - Nézd - mondta 
miközben az ágy szélére ült, és magához vonta Iránt , a depresszió még az 
automatikus megszakítás beprogramozásával is veszélyes lehet. Felejtsd el, amit 
elõre beállítottál, és én is törlõm az értékeimet. Inkább váltsunk át mindketten 
a 104-esre, és élvezzük egy kicsit közösen! Te benne maradsz, amíg csak akarsz, 
én meg elmegyek dolgozni. Azt akarom, hogy munka elõtt még kedvem legyen 
felmenni a tetõre a birkához. Nagyon megnyugtatna, ha tudnám, nem a TV elõtt 
gubbasztasz, és nem szomorkodsz egész nap... - Eleresztette felesége vékony, 
hosszú ujjait, átment az elõzõ este elszívott cigaretták hideg füstjétõl bûzlõ 
nappaliba, és a TV-hez hajolt, hogy bekapcsolja.

- Utálok reggeli elõtt TV-t nézni! - kiáltotta Irán.

- Állítsd be a 888-as hangulatot - mondta Rick miközben a kép megjelenésére 
várt. Attól majd vágyni fogsz rá, bármi legyen is a mûsor.

- Most valahogy még ahhoz sincs hangulatom, hogy bármit beállítsak.

- Akkor próbáld meg a hármast!

- Nem. Még azt is képtelen vagyok beprogramozni, hogy az agyam olyan ingereket 
kapjon, amitõl kedvem lenne a további beállításokhoz! Mikor nem akarok semmilyen 
hangulatot, még erre sem vagyok képes, mert tudom, ha mégis rászánnám magam, 
akkor utána további értékeket akarnék beállítani... Nem, most még gondolni sem 
bírok ilyesmire! Egyszerûen csak itt akarok ülni, és a padlót akarom bámulni. - 
Irán hangja üres éllel csengett, lelke megdermedt, teste mozdulatlanná 
merevedett, és rátelepedett a mindig és mindenütt jelenlévõ fásultság.
Rick felhangosította a TV-t. Buster Friendly hangja töltötte be a szobát,

- ... Hello, hello emberek! Elérkezett az idõ, hogy gyorsan megnézzük, ma 
milyen idõjárásra számíthatunk. A Mongúz mûhold jelentése szerint dél körül 
enyhe radioaktív esõ várható. Nem fog sokáig tartani, de azok, akik elmennek 
hazulról, jobban teszik, ha...

Irán hosszú köntösében férje mellé libbent, és kikapcsolta a TV-t.

- Ebbõl ennyi is elég. Inkább mégis beprogramozok valami hangulatot... Bármit. 
Olyan vacakul érzem magam, hogy ha akarod, még egy extatikus szexuális vágyra 
is hajlandó vagyok. A pokolba az egésszel! Már semmi sem számít igazán...

- Mindkettõnknek beállítom a megfelelõ értékeket - felelt Rick.

Visszavezette feleségét a hálószobába, és Irán konzolján beütötte az 594-es 
értéket, a férjnek mindig, minden körülmények között igaza van hangulatot. 
A saját egységét úgy állította be, hogy friss vágyat erezzen munkája iránt. 
Valójában nem volt szüksége efféle késztetésre, veleszületett tulajdonsága volt, 
hogy a Penfield agystimulátor serkentése nélkül is szeretett dolgozni.
Mivel be akarta hozni a beszélgetéssel elvesztegetett idõt, sietve bekapta 
reggelijét, és gyors mozdulatokkal felöltötte az utcai öltözékét, a 
Csodadoktor-féle ólomszálas védõruhát. Mikor elkészült, felment a ház rétté 
alakított tetejére, ahol birkája legelészett. A kópia, a gépállat mesterien 
színlelt, programozott megelégedéssel rágcsálta a füvet. Élethû viselkedésével 
és megjelenésévei eddig sikerült lóvá tennie az épületben lakókat.

Természetesen némelyik szomszéd ugyanilyen mûállatokat tartott, de mivel az õ 
birkája után sem kíváncsiskodott senki, Rick sohasem ütötte az orrát mások 
dolgába. Az efféle viselkedésnél aligha lett volna valami sértõbb és 
udvariatlanabb. Az Ön birkája valódi? kérdés még nagyobb modortalanságra 
vallott volna/ mintha valaki azt firtatná, hogy szomszédja fogai, haja, vagy 
belsõ szervei eredetiek-e.

Ahogy felért, radioaktív porszemcsékkel telített, ködös levegõ csapott Rick 
arcába. Szipákolni kezdett, tudta, halálos mérget lélegez be éppen.

Nem, ez túl komor meghatározás, gondolta, miközben a gyeptéglákkal fedett 
tetõnek a lakásukhoz tartozó részéhez ment. A Világháború káros utóhatásai egyre 
gyengültek. Már réges-rég elhalványodott azoknak az embereknek az emléke, akiket 
elpusztított a sugárzó porfelhõ. Az évek múlásával mind jobban csökkenõ 
szennyezõdés csupán pszichikai és genetikai károsodásokat okozott a túlélõknek. 
De a por a védõöltözék ellenére is átszûrõdött Rick testéig, és szinte 
beleivódott a bõrébe. A havonta megismételt tüzetes orvosi vizsgálatok eddig 
semmiféle szervi elváltozást nem mutattak ki nála. A radioaktív mocsok ellenére 
is egészséges férfi maradt, aki - természetesen az erre vonatkozó törvények 
betartásával - még mindig képes lett volna utódok nemzésére. Ám Rick tisztában volt 
vele, ez nem jelent semmit, mert a San Franciscoi Rendõrség orvosai 
bármelyik vizsgálat során felfedezhetik, hogy a mindent belepõ por hatására 
valami új, addig nem ismert betegség alakult ki testében. Nem hiába harsogták a 
TV hirdetései, a kormány által terjesztett szórólapok és a plakátok öles betûi a 
már jólismert jelszavakat, Kivándorlás vagy elfajzás? A választás a tiéd!

Milyen igazuk van, gondolta Rick, ahogy kinyitotta a karám ajtaját, és a 
gépbirkához lépett. De a munkám ide, a Földhöz köt. Nem mehetek el!
A szomszédos karambol Bill Barbour, a ház egyik lakója integetett feléje. 
Rickhez hasonlóan õ is utcai ólomruháját viselte, és épp csak bekukkantott 
kedvencéhez, mielõtt munkába indult.

- Képzelje! - kiáltott kitörõ örömmel. - A lovam vemhes lett! - Lelkendezve 
mutatott az üres tekintettel maga elé bámuló, jól megtermett kancára. - Mit 
szól hozzá?

- Azt, hogy hamarosan két lova lesz - felelt Rick, és a gyepen fekvõ birkára 
nézett. A kópia mohó szemekkel leste mozdulatait, és várta a zabpogácsát. Úgy 
programozták be, ha meglát valamilyen zabhoz hasonló magot, azonnal menjen érte.

- Mellesleg... Mitõl lett vemhes? - kérdezte Rick. - Talán a szél fújta bele 
a kiscsikót?
- Ó, nem! Sikerült szereznem egy adagot a Kaliforniában létezõ legjobb minõségû 
megtermékenyítõ plazmából – magyarázta Barbour. - Tudja, van néhány barátom az 
Állami Állatügyi Minisztériumnál. 

Biztos emlékszik rá, a múlt héten maga is találkozott az egyik felügyelõjükkel, 
amikor megvizsgálta Judyt... a lovamat. Már alig várják, hogy megkaphassák a 
csikót. Ez a ló páratlan jószág! - Barbour szeretettel megsimogatta a kanca 
nyakát.

- Nem gondolt rá, hogy eladja? - kérdezte Rick. Nagyon szeretett volna egy 
saját lovat, vagy bármilyen más élõ állatot. Idõnként rettenetesen lehangolónak 
érezte, hogy csak egy kópiát gondozhat, de mivel az õt körülvevõ világban 
mindenkinek volt valamilyen állata, a látszat megõrzése érdekében nem tehetett 
mást. Amikor néha mégsem tudta rászánni magát, hogy egy gépet babusgasson, Irán 
szívesen megtette helyette.

- Úgy érzem, erkölcstelenség lenne így megválni tõle - mondta Barbour.

- Akkor adja el a csikót! Szerintem sokkal erkölcstelenebb, ha két állata van, 
mintha egy sem lenne...

Barbour meghökkent.

- Ezt hogy érti? Nagyon sok embernek van két, sõt, három vagy négy állata is. 
Fred Washborne - tudja, az a fickó, akié az az algatelep, ahol a bátyám 
dolgozik , pedig egyenesen öt állat boldog tulajdonosa. Nem olvasta a tegnapi 
Krónikát? Cikket írtak a kacsájáról. Az övé a legnagyobb és legnehezebb madár az 
egész nyugati parton! - Barbour révetegen nézett maga elé, mintha azon tûnõdne, 
milyen érzés lehet, ha ilyen kivételes és híres állatot mondhat magáénak az ember.

Rick a kabátja egyik zsebébõl elõhúzta a Sidney-féle Álíatkatalógus legfrissebb, 
de máris agyonolvasott számát, és kikereste a kiscsikók érvényes árát.

- A Sidney-hálózat boltjaiban ötezer dollárért már kaphatok egy csikót - 
mondta.

- Nem, nem! - nevetett Barbour. - Nézze csak meg jobban! Dõlt betûkkel írták. 
Ez azt jelenti, ennyiért adnák, ha volna nekik.

- Mi lenne, ha tíz hónapon át havi ötszáz dollárt fizetnék magának? Nem adja 
el? Részletre kifizetném a katalógusban feltüntetett teljes árat.

Barbour szánakozva nézett rá.

- Úgy veszem észre, Deckard, maga egyáltalán nem ért a lovakhoz. Tudja miért 
nincs Sidneynél egyetlen ló, fõleg pedig Percheron csikó sem? Egyszerûen 
lehetetlen kifejezni ennek a fajtának a valódi értékét. Még a kevésbé nemes 
vérvonalú, silányabb egyedek is ritkaságnak számítanak. - Barbour a kerítésnek 
dõlt, és hevesen gesztikulálva magyarázni kezdett. - Judy már három éve az 
enyém, és eddig még soha, egyetlen hozzá fogható kancát sem láttam. Nekem is 
egészen Kanadáig kellett elmennem érte. Én magam hoztam haza, nehogy útközben 
ellopják. Ha egy ilyen állattal Coloradóba vagy Wyomingba menne, biztos lehet 
benne, körül sem nézhetne, és máris azon kapná magát, hogy elrabolták. És tudja 
miért? Mert ebbõl a fajtából már a Világháború elõtt is alig létezett néhány száz példány... 

Rick türelmetlenül- félbeszakította.

- De ha magának két lova lesz, nekem pedig egy sem, akkor durván megsérti a 
Mercer-hit teológiai és morális elveit!

- Magának ott a birkája, tehát megvan az eszköze, hogy elkerülje a Kárhozatot. 
Ha nem lenne állata, megérteném a kívánságát. Ha nekem kettõ lenne, magának 
pedig egy sem, természetesen segítenék. Odaadnám az egyiket, hogy maga is 
nyugodt szívvel egyesülhessen Mercerrel... De nincs rá szükség, hogy ilyen 
áldozatot hozzak. Ebben az épületben mindenkinek van saját állata, pedig elég 
sokan vagyunk. Egyszer összeszámoltam, minden harmadik lakás foglalt, tehát 
legalább ötven család lakik itt. Gravesonnak van egy csirkéje. Oakes meg a 
felesége azzal a nagy vörösszõrû kutyával él együtt, ami éjszakánként olyan 
elviselhetetlenül ugat. Azt hiszem, Ed Smith-nek macskája vanBar lehet, hogy ez 
nem igaz, mert még soha, senki sem látta.

Rick lehajolt, és a birka vastag, fehér gyapjába - a kópia testének egyetlen 
természetes eredetû részébe - túrt. Kitapintotta az elrejtett vezérlõpanelt, és 
Barbour csodálkozó szemei elõtt leemelte a fedlapot.

- Látja? - kérdezte. - Érti már, miért vágyom olyan nagyon a kiscsikó után?

- Ó, maga szerencsétlen! - mormolta Barbour hosszú hallgatás után. - Soha nem 
volt élõ állata?

- De igen - felelt Rick. Visszaillesztette a fémlemezt, felegyenesedett, és 
mélyen a szomszédja szemébe nézett. - Eredetileg valódi birkám volt. A 
feleségem apjától kaptuk, amikor kivándorolt. Hosszú ideig nem is volt semmi 
baj, míg aztán egy évvel ezelõtt... Egy reggel, mikor feljöttem hozzá... Csak 
feküdt, és nem bírt lábra állni.

- Igen, emlékszem rá. Láttam - bólintott Barbour. - Felállította, de alig 
lépett egyetkettõt, és ismét összerogyott.

- Az ilyen állatok nagyon könnyen megbetegszenek. Mindenféle nyavalyát 
összeszednek. Elsõ pillantásra el sem lehet dönteni, mi a bajuk, mert a tünet 
mindig ugyanaz. Ha egy birka nem bír felállni, nehéz róla megmondani, hogy csak 
a lába ficamodott ki, vagy valami fertõzés miatt kapott halálos merevgörcsöt. Az 
enyémmel sajnos az utóbbi történt. Vérmérgezés...

- Hogy kaphatott ilyesmit itt, a tetõn? csodálkozott Barbour.

- Egy alkalommal nem voltam elég figyelmes, és a széna között hagytam egy 
darabkát abból a drótból, ami összetartotta a bálát - magyarázta Rick. - Az a 
kis fém vacak aztán megkarcolta szegény Grouchót. A seb elfertõzõdött. Hiába 
hívtam ki az állatorvost, már nem lehetett segíteni rajta. Végül felkerestem az 
egyik gépállatokkal foglalkozó mûhelyt, megmutattam nekik Groucho fényképét, 
és... Ezt csinálták - mutatott a mûbirkára, ami változatlan mohósággal várta a 
zabot. - Tökéletes munkát végeztek.

Eddig legalább annyi idõt és figyelmet szenteltem neki, mintha valódi lenne, 
de... -Rick lemondóan legyintett.

- Nem ugyanaz - fejezte be helyette Barbour.

- Pedig majdnem olyan. Ugyanúgy kell törõdni vele, mintha élne. Ha egy ilyen 
kópiában meghibásodás következne be, a szomszédok azonnal rájönnének a titokra. 
Már hat alkalommal kellett szerelõt hívnom hozzá. Egyszer például a hangképzõ 
egységével történt valami, és egyfolytában bégetett. Aki hallotta, rögtön tudta, 
csakis mechanikai hibáról lehet szó. A szerelõk autójára természetesen jókora 
betûkkel ráírták, hogy valamelyik állatkórházhoz tartozik, a mûszerészek pedig 
éppen olyan fehér ruhát viselnek, mint az állatorvosok. Tökéletes az álcázás és 
az illúzió. - Rick hirtelen az órájára pillantott. - Mennem kell, vár a munka 
mondta. - Este még találkozunk.

Az autójához indult.

- Ne aggódjon! - szólt utána Barbour. Senkinek sem fogok beszélni a 
kópiájáról.

Rick megfordult, és már-már megköszönte tapintatos kedvességét, mikor eszébe 
jutott Irán furcsa hangulata.

- Nem is tudom... Talán az egésznek nincs is olyan nagy jelentõsége.

- De ha ez kitudódik, le fogják nézni magát. Nem mindenki, de sokan. Maga is 
tudja, az emberek erkölcstelennek és visszataszítónak tartják, ha valakinek 
nincs állata. Igaz, manapság már nem számít akkora bûnnek, mint közvetlenül a 
háború után, de a szemlélet nem sokat változott.

- Ó, el sem tudja képzelni, mennyire vágyom egy valódi állatra! Már régóta 
szeretnék venni egyet, de közalkalmazott vagyok, és a fizetésem...

Ha egy kis szerencsém lenne, gondolta, minden megoldódna. Ha megint összejönne 
egy olyan munka, mint két évvel ezelõtt! Egyetlen hónap alatt négy androidot 
nyírtam ki. Bárcsak gondoltam volna rá, hogy Croucho elpusztulhat! Ám akkoriban 
eszembe se jutott ilyesmi. Merevgörcs! Elég volt egy vacak, háromujjnyi 
drótdarab, és vége lett mindennek...

- Vehetne egy macskát - javasolta Barbour. - Nézze meg az árát a katalógusban! 
Úgy tudom, az ilyen kis állatok viszonylag olcsók.

- Nem, én nem ilyesmit akarok - mondta Rick. - Egy nagyobb testû valamit 
szeretnék. Egyszer, ha sikerül elég* pénzt összeszednem, majd veszek egy birkát, 
talán egy ökröt, vagy egy olyan lovat, mint a magáé.

Öt android vérdíja éppen elég lenne, tûnõdött. Darabjáért kapnék ezer dollárt. 
Plusz a fizetésem. Ha ez sikerülne, utána már csak azzal kellene foglalkoznom, 
hogy valahol megtaláljon} a legmegfelelõbb állatot. Ötezer dollár... Milyek jó 
lenne! De ahhoz, hogy megszerezhessem, elõbb öt androidnak meg kell szöknie 
valamelyik gyarmatosított bolygóról, és a Fõidre kell érkeznie. Sajnos ezt nem 
irányíthatom. Nem vehetem rá õket, hogy idejöjjenek. De ha valahogy mégis 
megtehetném... Annyi fejvadász dolgozik a világ rendõrségeinek! Egyáltalán nem 
biztos, hogy én kapnám a munkát. Szerencsére a szökött androidok leginkább 
Kalifornia északi részén szeretnek letelepedni. 

Itt, ahol Dave Holden az elsõszámú fejvadász. Hogy sikerrel járjak és 
megszerezzem a munkát, elõbb neki kellene visszavonulnia... vagy meghalnia.

- Vegyen egy tücsköt! - szellemeskedett Barbour. - Vagy egy egeret. Huszonöt 
dolcsiért már egy kifejlett példányt kaphat!

- Ne felejtse el - vágott vissza Rick , a maga lova is éppen olyan 
váratlanul elpusztulhat, mint Groucho. Képzelje csak el! Mit tenne, ha mikor 
este hazajön a munkából, azt látná, hogy imádott kancája mozdulatlanul fekszik a 
hátán, a lábai pedig úgy merednek az ég felé, mint egy döglött bogáré? - 

Elvigyorodott. - Mint egy tücsöké. - Elõhúzta autója kulcsait, és továbbment.

- Bocsásson meg, nem akartam megbántani! - kiáltott utána Barbour idegesen.
Rick felhajtotta légautója ajtaját. Nem válaszolt, gondolatait már a munkája, az 
elõtte álló nap várható eseményei kötötték le.

Egy óriási, üres, roskadozó, valaha ezreknek otthont adó épület egyik szobájában 
egy TV-készülék krákogott. A Világháború elõtt még gondozták, karbantartották és 
rendszeresen takarították a gazdátlan, rommá vált házat. Valaha ezt a környéket 
nevezték San Francisco külvárosának. Régen, mikor még mûködött az egysínû vasút, 
néhány perc alatt be lehetett érni innen a központba. Akkor ez a negyed is olyan 
volt még, mint egy csacsogó madarakkal teli fa, zajok és emberi hangok 
telítették a levegõt. Ám azóta a házak, a lakások egykori tulajdonosai 
meghaltak, az életben maradt kevesek pedig kivándoroltak valamelyik gyarmatosított világra.

Nagyon kevesen élték túl a pusztítást. Pedig annak idején a Pentagon, és 
tudományos munkát végzõ csatlósa, a Rand Társaság melynek székháza egykor 
valahol errefelé állt , úgy jósolták, a háború rövid lesz és nem jár majd 
túlzottan nagy veszteségekkel. Azóta a házakban lakókhoz hasonlóan a Társaság is 
eltûnt, és senki sem maradt, akinek hiányzott volna.

Már egyetlen olyan ember sem akadt, aki emlékezett volna rá, miért tört ki a 
háború, és senki sem tudta, ki nyerte meg. Ha volt egyáltalán gyõztes... Még ha 
akadt is egykét erre kíváncsi ember, akkor is képtelenség lett volna 
megállapítani, melyik egykori ország területén a legvastagabb az egész bolygót 
befedõ porréteg.

A háború kitörésekor egyik fél sem számított ilyen óriási mértékû pusztulásra. 
Elõször - különös módon - a baglyok haltak ki. Akkoriban bárhová is lépett az 
ember, az udvarokon és utcákon minduntalan zömök, tollas madártestekbe botlott. 
Furcsa volt látni, hogy ennyi bagoly élt a városban, mert mivel csak az éjszaka 
beálltával bújtak elõ rejtekhelyükrõl, addig senki sem törõdött velük 
különösebben. A középkori járványok lehettek ilyenek, akkor döglött patkányok, 
most elpusztult baglyok jelezték a dögvész kezdetét. Ám ezt a betegséget nem 
lehetett kikerülni, az égbõl szakadt a Földre és lakóira.

A baglyok után a többi madárfaj következett, sorra kipusztult mind. Ahogy az 
utolsó szárnyas is kilehelte a lelkét, az embereknek sikerült megtalálniuk 
megmenekülésük egyetlen módját. Már a háború elõtt is létezett egy, más bolygók 
benépesítését célzó gyarmatosítás! program, és mikor a Nap fénye már nem 
ragyogta be többé a Földet, a kolonizáció új fázisba lépett. Ezzel szoros 
összefüggésben volt, hogy közben bizonyos változtatásokat hajtottak végre a 
legádázabb háborús fegyveren, a Szintetikus Szabadságharcoson. A humanoid robotokat 
- az organikus androidokat - képessé tették rá, hogy egy idegen világon is 
kifogástalanul funkcionáljanak. Akkor még senki sem sejtette, hogy éppen ez a 
mûember-sereg, ez a kópia-armada lesz a gyarmatosítás fõ hajtóereje. 

Egy ENSZ határozat értelmében minden kivándorló ember ajándékba kapott egy 
tetszés szerinti típushoz tartozó androidot. Egy idõ múlva aztán már annyi 
különbözõ fajtájú organikus robotot gyártottak, hogy a választék éppen úgy 
kielégítette a legszeszélyesebb igényeket is, mint ahogy valamikor az 1960-as 
években a változatos automobiltípusok.

Ilyen ösztönzõ eszközök alkalmazásával és ilyen kényszerítõ körülmények mellett 
a kivándorlási kedv fantasztikus mértékben fellendült. Ahhoz, hogy az embereket 
a gyarmatokra hajtsák, az androidok töltötték be a mézesmadzag, a radioaktív 
esõk pedig az ostor szerepét. Az ENSZ megkönnyítette az áttelepülést, és nehézzé, 
szinte lehetetlenné tette, hogy valaki mégis a Földön maradjon. A földi, vegetáló 
életmód egyet jelentett azzal a veszéllyel, hogy az ember egy szép napon rádöbben, 
biológiailag már nem olyan, mint fajának õsei. Amint valakirõl kiderült, hogy mutáns, 
úgynevezett különleges, a társadalom tagjai elõtt még akkor is elvesztette emberi 
mivoltát, ha önként vállalta a teljes sterilizációt. 

Nem tartozott többé az emberi fajhoz.

De a fenyegetõ veszély ellenére is maradtak olyanok, akik nem voltak hajlandók 
elhagyni szülõbolygójukat, és nem akartak kivándorolni. Ez ellenkezett minden 
logikával, de bármennyire megváltozott, bármilyen szennyezett lett, a Föld sokak 
számára az egyetlen helyet jelentette, ahol el tudták képzelni életüket. Talán 
néhányan abban a hitben éltek, hogy a mindenre ráboruló porsátor elõbb-utóbb 
szétoszlik.
Bármilyen okok miatt történt is így, sok ezer ember maradt a Földön. Nem voltak 
hajlandók az áttelepülésre. Legtöbbjük a városokban élt, ahol láthatták egymást, 
és a fizikai kapcsolatokból erõt tudtak meríteni. Õk - relatíve - épelméjûnek 
számítottak. Voltak azonban a megszokottól eltérõ, különleges lények is, akik 
az elhagyatott külvárosok megüresedett lakásainak menedékében tengették magányos 
életüket.

John R. Isidore - akinek nappalijában a TV-készülék recsegett és ordított - 
közéjük tartozott. Közvetlenül a háború utáni napokban foglalta el ezt a lakást. 
Azokban a szörnyû idõkben valójában senki sem tudta, mit tesz, vagy mit kellene 
tennie. A népességet iszonyatosan megritkította a pusztítás. A radioaktív esõzés 
akkoriban még csak szórványos volt, akadtak olyan államok, ahol alig hullott, 
más helyeken azonban a halálos cseppek teljesen átitattak mindent. Az emberek 
falkái a porfelhõk és az esõzések mozgásának megfelelõen költöztek egyre tovább. 
Mivel a San Franciscótól délre lévõ félsziget az elsõ idõkben még tisztának bizonyult, 
nagyon sokan telepedtek át erre a vidékre. Amikor aztán a por itt is szitálni kezdett, 
egy kivétellel mindannyian odébbálltak.

J.R. Isidore maradt.

- ... újra minden olyan lehet, mint a régi szép idõkben, a Polgárháború elõtt, 
a déli államokban! - ordítozta valaki a TV-ben. Szolgák, fáradhatatlan 
munkások, humanoid robotok! Az ön kívánságai szerint, egyéni szükségletei 
kielégítésére készítjük õket. Valamennyi egyedi darab. Amint megérkezik 
valamelyik gyarmatosított bolygóra, teljesen ingyen, a legkisebb 
ellenszolgáltatás nélkül, teljes felszereléssel az ön rendelkezésére bocsátjuk. 
Pontosan olyan lesz, amilyennek ön a Földrõl való indulása elõtt megrendelte. 
Hûséges társa, odaadó rabszolgája lesz az emberiség legnagyobb és legvakmerõbb 
kalandja során. Egy társ, amely... - zengett a lelkendezõ hang vég nélkül.
Kíváncsi vagyok, elkések-e a munkából, tûnõdött Isidore, miközben a fürdõszobában az 
arcát kapargatta egy borotvával. Nem volt mûködõképes órája, egyedül a TV jelzéseibõl 
tudta az idõt. Ám ezen a napon nem szakították meg ilyesmivel az adást. Ünnep volt, 
az Interkozmosz Napja, és - állítólag Új-Amerika, a Marson lévõ legnagyobb telep 
létrehozásának ötödik - vagy hatodik évfordulója. 

Isidore sérült készüléke csak a háború alatt állami irányítás alá vont csator-
nát fogta. A washingtoni kormány pedig egyfolytában a kolonizációs programot 
erõltette és hirdette, így Isidore jobb híján kénytelen volt végighallgatni az 
áttelepülést dicsõítõ szónoklatokat.

-... És most hallgassuk meg Mrs. Maggie Klugman véleményét! - javasolta a 
bemondó Isidore-nak, aki csupán a pontos idõt szerette volna megtudni. - Mrs. 
Klugman nemrég települt át a Marsra, és most Newer Yorkban várja kérdéseinket. 
Mrs. Klugman, mennyiben változott meg az élete, mióta elhagyta a szennyezett 
Földet, és áttelepült a Marsra, ahol korlátlan lehetõségek állnak mindenki 
elõtt?

Rövid szünet után egy középkorú nõ fáradt, száraz hangja válaszolt,

- Azt hiszem, amit családom három tagjával együtt itt találtam, az maga a 
legtökéletesebb jólét.

- Jólétet mondott, Mrs. Klugman? - kérdezte a riporter.

- Igen - felelt a nõ a Marson, Newer Yorkban. - Nehéz megmagyarázni, mit 
érzek... Van egy szolgánk, akire ezekben a nehéz idõkben is a legteljesebb 
mértékig rábízhatjuk magunkat.

- Mrs. Klugman, a Földön nem félt attól, hogy egy nap rá kell döbbennie, ön is 
a ... hmmm ... különlegesek közé tartozik?

- Ó, a férjemmel együtt majd' halálra aggódtuk magunkat emiatt. Természetesen 
amióta kivándoroltunk, ettõl sem kell rettegnünk.

Már én sem rettegek, pedig nem települtem át, gondolta Isidore keserûen. Már 
több mint egy éve különleges volt. Nem csupán a testében hordozott gének 
torzultak el, az agya is károsodást szenvedett. Még a kivándorláshoz szükséges 
legalacsonyabb szintû intelligenciatesztet sem sikerült elvégeznie. A köznyelv a 
hozzá hasonlókat egyszerûen hígagyúnak nevezte, és ha valahogy mégis sikerült 
volna elhagynia a Földet, .három bolygó minden lakója megvetéssel kezelte volna. 
Ennek ellenére életben maradt. Még munkája is volt, egy mûállatok javításával 
foglalkozó cég, a Van Ness Állatkórház begyûjtõ teherautóját vezette. A fõnöke, 
az örökké komor Hannibál Sloat elfogadta õt, és - látszólag - teljes értékû 
embernek tartotta. Isidore ezt értékelte a legtöbbre. Mors certa, vite 
incerta, mondogatta Mr. Sloat. Isidore, bár számtalanszor hallotta ezt a 
mondatot, el sem tudta képzelni, mit jelenthet. Bosszantotta a dolog, de mikor 
elmagyarázták neki, hogy ha egy hígagyúnak a leghalványabb sejtése lenne arról, 
mit jelent egy latin mondás, már nem lenne többé ütõdött, elfogadta az érvelés 
igazát. Azzal vigasztalta magát, vannak nála sokkal butább hígagyúak is, akik 
még dolgozni sem képesek. Az ilyeneket intézetekben õrizték, melyeket eredetileg 
Különleges Szakiskolának neveztek. A különleges szó már akkor is belekerült 
az elnevezésbe...

-... Mrs. Klugman - folytatta a riporter a faggatózást , ugye a férje a 
Földön viselt drága és kényelmetlen, a sugárzás ellen állítólag védõ ólomszálas 
öltözék ellenére sem érezte biztonságban magát?

- A férjem... - kezdte Mrs. Klugman, de nem fejezhette be, mert Isidore közben 
végzett a borotválkozással, berohant a nappaliba, és kikapcsolta a TV-t.
A feltámadó csend iszonyú erõvel csapott rá. Némaság villámlott ki a falakból, 
csend szállt fel a padlóból, a szürke, szennyes szõnyegbõl. Csend robbant ki a 
csorba és törött edényekbõl, a halott gépekbõl, amiket Isidore sohasem 
használhatott. Csend áramlott a haszontalan állólámpából, és összekeveredett 
saját, üres és szótlan, a koszfoltokkal tarkított mennyezetrõl leereszkedõ 
csendtestével. Mintha mindenbõl a kitapintható tárgyak helyét követelõ csend 
szállt volna ki, kibírhatatlanul ostromolta Isidore fülét, ég furcsa módon a 
szemét is. Ahogy az élettelen TV elõtt állt, úgy érezte, a csend látható és a 
maga sajátságos módján élõ dolog. A csend éli Isidore már sokszor érezte vad, 
megállíthatatlan közeledését. A világ csendje többé nem tartotta féken 
mohóságát. Már nem volt rá szüksége, gyõzelmet aratott az ember felett, és azt 
tette, amit csak akart.

Isidore merengve elgondolkodott, vajon a többiek, akik hozzá hasonlóan a Földön 
maradtak, ugyanúgy érzik-e csend ürességét, ahogy õ. Vagy talán csak szokásostól 
eltérõ érzékszervei, elfajzott biológiai tulajdonságai fokozzák fel ezt a 
rémületet?

Érdekes kérdés, gondolta. De senki sincs a közelben, akivel összehasonlíthatná 
saját érzékeléseit. Egyedül élt az omladozó, vak épületben, az ezer lakatlan 
szobában, a napról-napra romosabbá váló házban. Egy szép napon minden egybe fog 
olvadni, és a tárgyak, a falak, a levegõ, minden egyetlen, krémszerû mocsokká 
áll majd össze. Akkor aztán az alaktalanná torzult épületet végleg betemeti majd 
a mindent eltakaró por. Amikor ez bekövetkezik, már õ, J.R, Isidore sem lesz 
életben...

Egyedül állt a nappaliban, egyedül a mindenen áthatoló, mindent túlélõ, 
tökéletes csend világában. Talán mégis jobb, ha bekapcsolja a TV-t. Csak azok a 
szörnyû hirdetések ne lennének! A még a Földön maradt szabályosoknak szánt, 
véget nem érõ reklámoktól mindig felerõsödött benne az érzés, hogy õrá, a 
különlegesre senkinek nincs szüksége.

Minek hallgassam, hogy a fejemhez vágják, nem vagyok jõ semmire?, gondolta 
ingerülten. A francba velük, meg az egész gyarmatosításukkal! Ó, bárcsak kitörne 
egy háború ott, a kolóniákon is! Bárcsak azok a helyek is olyanná válnának, mint 
a földi Akkor mindenki, aki kivándorolt, egy csapásra különleges lenne!
Jól van, csitította magát. Ideje munkába indulnom.

A sötét elõcsarnokba vezetõ ajtó kilincséhez nyúlt, de visszahúzta a kezét. 
Érezte az épületet betöltõ, õt lesõ, ugrásra kész csendet és ürességet.

Istenem, nem bírom megtenni!

Még nem készült fel rá, hogy a kongó lépcsõsoron felkapaszkodjon a tetõre, a 
légkocsijához. AJÍ üres tetõre, ahol egyetlen állat sem várt rá. Nincs társa, 
nincs állata, csak a semmi visszhangjához szólhat...
Azt hiszem, most egyedül Mercer segíthet, gondolta, és a nappaliban álló fekete 
hit-dobozhoz lépett.

Mikor bekapcsolta, a negatív ionok megszokott, gyenge szaga csapta meg az orrát. 
Mohón belélegezte, és felbátorodott. A sugárcsõ felizzott, és egy erõtlen 
TV-képhez hasonló, véletlenszerûen egymás mellé dobált színekbõl és formákból 
álló kollázs jelent meg a szemei elõtt. Tudta, amíg nem érinti meg a két 
fogantyút, a látomás ilyen ködös marad. Mély lélegzetet vett, összeszedte minden 
bátorságát, és megmarkolta a karokat.

A kép kimerevedett, és hirtelen kibontakoztak elõtte a jól ismert táj részletei. 
Már látta a barnás, kopár hegyoldalt, melynek sivárságát csak itt-ott enyhítette 
egy-egy száraz, a homályos, napfény nélküli ég felé nyújtózkodó, csontszerû 
növénycsomó. Körbenézett, és megpillantotta a meredélyen erõlködve mind feljebb 
kapaszkodó magányos alakot.

Az öregember egyszerû köntöst viselt, melynek anyagát mintha az ég ellenséges 
ürességébõl hasították volna ki. Wilbur Mercer volt. Ahogy megállás nélkül 
haladt elõre, Isidore egyre jobban szorította a fogantyúkat, és egyre kevésbé érezte 
saját élete sivárságát. Eltûntek mellõle az ütött-kopott bútorok, szétfoszlottak a 
sebhelyes falak, és már nem vett tudomást a körülötte lévõ valós világról. Ahogy 
eddig minden alkalommal, mikor a hit-dobozhoz nyúlt, most is úgy érezte, belép az 
elétáruló tájba, ki a kopár hegyoldalra, a szürkésbarnán komorló ég alá. Amint 
beleélte magát új helyzetébe, eltûnt elõle az öregember képe is. Már az õ lábai 
keresték az utat az ismerõs kövek között. Talpa alatt érezte az egyenetlen talaj 
göröngyeit, orrába csapott az ég - a nem földi ég - fanyar illata. Nem szülõbolygóján 
járt, a hit-doboz segítségével egy távoli, idegen világba került.

Isidore átküzdötte magát a szokásos, zavaró érzések tengerén, gyötrõdve átélte a 
mentális, a lelki és a fizikai azonosulás kínkeserves fázisait - és eggyé vált 
Wilbur Mercerrel. Egy lett vele, ahogy mindenki, aki a Földön vagy valamelyik 
gyarmatosított bolygón vele egy idõben markolta meg a fogantyúkat. Isidore érezte õket, 
a többieket Egyesült a számtalan lénnyel, agyában hallotta gondolataik örvényét, de 
nem sokat törõdött velük. Az összeolvadt lelkek tömege a hegyre, az emelkedõre és a 
kapaszkodásra irányította minden figyelmét. Isidore minden egyes lépés megtétele után 
egyre felszabadultabbnak érezte magát.
Magasabbra!, gondolta. Kavicsok csikorogtak a talpa alatt, kilazult kövek 
gurultak a mélybe lába érintésétõl. Ma magasabbra jutok, mint tegnap, holnap pedig.., 
A Wilbur Mercerré vált Isidore felnézett az elõtte feszülõ meredek hegyoldalra. Túl 
messze van a végei De egyszer eljutok oda!

Egy kõdarab csapódott testének, karjába fájdalom hasított. Hátrafordult. Egy 
újabb, célt tévesztett sziklaszilánk zúgott el mellette és csattant a földhöz. 
Isidore összerezzent a zajra.

Ki dobhatta?, tûnõdött, és szemeit meresztgetve kereste támadóját. A látomás 
perifériáján, alig érzékelhetõen megjelentek õsi ellenségei. Isidore-Mercer 
tudta, mindvégig követték õt, és a nyomában fognak maradni, míg fel nem ér a 
csúcsra.

Igen, a csúcs!

Már emlékezett az emelkedõ végére, ahol néhány lépésnyi pihenõ után egy újabb, 
még meredekebb szakasz kezdõdött... És végûi a szakadék, a testetlen lét világa. 
Hányszor tette már meg ezt az utat? Nem tudta. A jelen egybemosódott a múlttal 
és a jövõvel, amit már átélt, összekeveredett azzal, ami majd valamikor meg fog 
történni vele. A lélegzetvételnyi pihenés pillanatán kívül semmi sem maradt, ami 
biztos lett volna. Megdörzsölte a karján tépett sebet.

Istenem, gondolta, miért vagyok egyedül, és miért kínoznak láthatatlan hóhéraim?
Ekkor a többiek - kikkel együtt volt a Mercerrel való azonosulásban , lényét 
alkotó társainak gondolatai csobogva megtörték a magány fájdalmas illúzióját.

Te is érezted?, kérdezte némán.

Igen, felelt egy ismeretlen hang.

Az én karomat is eltalálták, mondta egy másik.

Nekem is átkozottul fáj, szólalt meg egy harmadik.

Jól van, mondta Isidore. Menjünk tovább!

Újra nekiindult, és Mercerreí hozzá hasonlóan azonosult társai követték.
Mercer agyával emlékezett. Az átokbeteljesedése elõtt, élete legboldogabb 
idõszakában eszébe sem jutott, Jiogy valaha ennyit kell majd szenvednie. 
Nevelõszülei, Frank és Cora Mercer New England partjainál, valamilyen légi jármû 
mentõkapszulájában találtak rá... Vagy nem ott történt? Talán Mexikó mellett, 
Tampico kikötõje közelében lebegett a vízen? Már nem emlékezett a részletekre, 
azt viszont tudta, gyermekkora véletlenül sem lehetett volna gyönyörûbb. 
Szerette az életet, és rajongott minden megnyilvánulási formájáért. Különösen az 
állatokhoz vonzódott. Akkoriban képes volt az elpusztult lények feltámasztására. 
Nem tudta hol élt, a Földön-e, vagy az egyik gyarmaton, de arra emlékezett, 
mindig nyulak és bogarak vették körül. Emlékezett a pribékekre is, akik 
letartóztatták, mert torzszülött csodabogárnak, a legelfajzottabb mutánsnál is 
különlegesebbnek tartották. A törvények nem engedélyezték neki, hogy használja 
idõvisszafordító képességét, aminek segítségével a holtakba életet tudott 
lehelni. Tizenhat éves volt, mikor szigorúan megtiltották neki, hogy visszahozza 
a halálból az állatokat. Egy esztendeig a még megmaradt erdõkben titokban folytatta 
ténykedését, de mikor egy ismeretlen öregasszony beárulta, a pribékek, szülei heves 
tiltakozás ellenére, megpróbálták elpusztítani az agyában keletkezett csomókat. 
Radioaktív kobalttal támadtak elméjére, és a kezelés egy másik világba taszította õt, 
egy olyan helyre, aminek létét addig a pillanatig nem is sejtette. Egy gödörbe zuhant, 
egy oszladozó tetemekkel teli, mélységes szakadékba. Közben a valós világból véglegesen 
kipusztult két kedves állatfaja, a szamarak és a varangyos békák törzse. Elszállt az 
élet, és egykori helyén csupán rothadó húscafatok, szem nélküli koponyák maradtak. 
Az utolsó madártól megtudta, hogy õ, Mercer menthetetlenül belesüllyedt a kriptavilágba, 
és nem tud kikerülni belõle, míg a körülötte lévõ szétszórt csontok újra élõlényekké nem 
változnak.

Nem tudta, meddig tartott a ciklus, milyen sokáig lebegett a halálban. Semmi sem 
történt vele, így az idõ mérhetetlennek bizonyult. De végül a csontokra újra hús 
került, az üres szemgödrökbe visszanõttek a szemek, csõrök gágogtak és 
csicseregtek, újjá formálódott szájak ugattak, nyivákoltak és bömböltek. A 
lelkek testre találtak. Talán õ támasztotta fel a holtakat? Nem tudta. Lehet, 
hogy agyába visszanõtt a varázserejû csomó, de elképzelhetõ, hogy semmi köze sem 
volt a Feltámadáshoz. Talán csak egy természetes folyamat eredménye az egész...

A Mercerrel azonosult Isidore az álommúlton tûnõdve felfelé kapaszkodott a 
látomás-lejtõn. Már nem volt gyenge, és nem volt egyedül. Magában érezte a 
többiek erejét, azokét, akik lélekben, testben, szellemileg és fizikailag vele 
egyszerre azonosultak a Megváltóval, Mercerrel.

Hirtelen Isidore-rá változott, és miközben dermedten szorította a két fogantyút 
úgy érezte, a végtelen világ valamennyi élõlénye körülötte van. Összerezzent, és 
vonakodva eltávolodott a hit-doboztól. Sajgó karján megvizsgálta a vérzõ sebet, 
és a fürdõszobába indult, hogy kimossa. Nem ez volt az elsõ sebe, amit a 
Mercerrel való eggyéválás közben kapott, és valószínûleg nem is az utolsó. Nem 
értette, hogyan azonosulhatott testben is a látomással, de tudta, ez a kérdés 
nemcsak a hozzá hasonló hígagyúak számára megválaszolhatatlan. Számtalanszor 
elõfordult, hogy a hegy tetejére érve - mikor Mercer üldözõinek kínzásai a 
leghevesebbé váltak - némelyik öregebb ember valóban belehalt az átélt szellemi 
és fizikai sérülésekbe.

Kíváncsi vagyok, én meddig bírnám a megpróbáltatásokat, tûnõdött, miközben a 
sebét tisztogatta. Lehet, hogy szívrohamot kapnék. Jó lenne kipróbálni, hol a 
határ. De ehhez a városban kellene élnem, ahol az orvosok közbeavatkozhatnának, 
ha valami baj van. Itt, így egyedül ezt túl veszélyes lenne kipróbálni.
De már tudta, egyszer mégis rászánja magát, és vállalni fogja a kockázatot.
Egy papírkendõvel letörölte karjáról a vért, és...

...És ekkor meghallotta a TV hangját.

Valaki van az épületben!, gondolta rémülten. Ez nem az én készülékem! Érzem a 
padló rezgésén... Igen, ez valahol az egyik alsó szinten szól! Hitetlenkedve 
hallgatózott. Már nem vagyok egyedül!, döbbent rá. Valaki beköltözött! Valaki 
elfoglalta az egyik üres lakást!

Isidore tudta, az idegen a közelben van. Két vagy három szinttel lehet lejjebb, 
mint õ.

Nézzük csak... Mit kell csinálni, mikor az ember új lakótársat kap, és szeretné 
minél hamarabb megismerni? Bekukkant hozzá, és kölcsönkér valamit... Vajon így 
kell ismerkedni? Hiába kutatott emlékei között, fogalma sem volt róla. Ilyesmi 
még sohasem történt meg vele. Az emberek elmenekültek, kivándoroltak, de soha 
senki nem költözött be egyik házba sem, ahol eddig lakott. Igen, határozta el 
magát. Ilyenkor vinni szoktak valamit. De mit? Egy pohár vizet? Egy csésze 
tejet? Vagy lisztet és tojást? Vagy az álkaják közül valamit?
Isidore bekukkantott a régóta mûködésképtelen hûtõszekrénybe, és felfedezett egy 
kétes külsejû margarinkockát. A kezébe vette, és vadul zakatoló szívvel, 
izgatottan elindult új szomszédjához.

Meg kell nyugodnom! Nem szabad elárulnom, hogy hígagyú vagyok. Ha az idegen 
rájön, nem fog beszélgetni velem. Mindig, mindenki elkerül. Utálnak engem. De 
vajon miért?

Határozottan kilépett a folyosóra.

3.

Munkába menet Rick Deckard - ugyanúgy, mint oly sok hozzá hasonló ember - egy 
kis idõre megállt bámészkodni San Francisco egyik legnagyobb állatkereskedése 
elõtt. A háztömb hosszúságú kirakat közepén álló, átlátszó plasztikból készült, 
fûtött ketrecbõl egy strucc nézett vissza rá. A kirakatba tett ismertetõ szerint 
nemrég érkezett egy clevelandi állatkertbõl, és ez volt az egyetlen ilyen madár 
az egész nyugati partvidéken. Rick tüzetesen megvizsgálta a ritkaságot - 
természetesen az ártábláját is , majd továbbment a Lombard Streeten álló 
Igazságpalota felé. Negyedórás késéssel érkezett be munkahelyére.
Ahogy irodája zárjával bajlódott, felettese, Harry Bryant száguldott el 
mellette. A vöröshajú, elálló fülû, hanyagul öltözött, bölcs tekintetû felügyelõ 
sietve megszólította,

- 9.30-kor gyere be hozzám - mondta, és közben ujjaival végigpörgetett egy 
kötegnyi vékony, fényes papírlapot. - Dave Holden a Mount Zion kórházban 
fekszik- tette hozzá. - Lézervetõvel lõttek rá, és kis híján átvágták
a gerincét. Legalább egy hónapig fog tartani, míg eldõl, hogy az organikus 
gerincprotézist befogadja-e a szervezete.

- Mi történt vele? - kérdezte Rick döbbenten. Holdan az ügyosztály elsõszámú 
fejvadász volt. Rick elõzõ nap még látta, hogy a munkaidõ végén légautójával 
hazaindult a város más részeihez képest zsúfoltnak nevezhetõ elit negyedben lévõ 
lakására.

- 9.30-kor... - mondta Bryant, és elviharzott.

Rick belépett az irodájába. Ann Marsten, a titkárnõje rögtön követte.

- Mr. Deckard! Hallotta már, mi történt Mr. Holdennel? Lelõtték! - A nõ 
szétnézett az áporodott levegõjû, ablaktalan helységben, és elindította a 
légszûrõ berendezést.

- Igen, tudom - felelt Rick szórakozottan.

- Biztosra veszem, csak azok az új, szuperokos androidok bánhattak el vele, 
amiket a Rosen Társaság gyárt - mondta Miss Marsten. - Olvasta a cég 
szórólapját, meg a képességeiket ismertetõ jelentést? Ujabban a Nexüs-6 agyat 
ültetik a fejükbe, és ettõl egyszerûen félelmetes dolgokra képesek! - Halkabbra 
fogta hangját. - Tudja mi történt ezen kívül? Miss Wild-tól, a vidifon központostól 
hallottam, hogy ma reggel, pontosan kilenckor egy elképesztõen fontos és bizalmas 
hívást kellett kapcsolnia.


- Kit kerestek? - kérdezte Rick unottan.
- Kifelé irányuló hívás volt. - Miss Marsten élvezte a titokzatoskodást. - 
Mr. Bryant hívta fel a W.O.P.-t! Az orosz rendõrséget!

Megkérdezte tõlük, hajlandóak lennének-e hivatalos, tiltakozó hangú levelet írni 
a Rosen Társaság keleti képviseletének.

- Ezek szerint Harry még mindig nem tett le róla, hogy megpróbálja betilttatni 
a Nexus-6 agyegység gyártását és forgalmazását... - Rick nem lepõdött meg. 
Azóta, hogy az elõzõ évben közzétették a Nexus-6 agy specifikációját, szinte 
valamennyi, szökött androidokkal foglalkozó rendõrségi ügyosztály hangot adott 
tiltakozásának.

- A W.O.P. sem tehet többet, mint mi mondta Rick. A Nexus-6 agyegység 
gyártásával foglalkozó cég valamennyi üzeme a Marsra települt, így egyedül a 
gyarmati törvények vonatkoztak rájuk. - Azt hiszem, bele kell törõdnünk a 
létezésébe. Mindig ilyen felfordulás támadt, valahányszor a piacra került 
valamelyik újonnan kifejlesztett agy. Emlékszem, a Sundermann Társaság három éve 
bemutatott, akkor félelmetesnek és a legmodernebbnek tûnõ T-14-es modellje is 
óriási ellenkezést váltott ki mindenkibõl. A nyugati félteke valamennyi rendõri 
szerve azt állította, hogy egyetlen teszt alkalmazásával sem lehet felismerni az 
ilyen aggyal felszerelt, illegálisan a Földre érkezõ androidokat. Egy ideig 
valóban így volt... - Eszébe jutott, hogy egy alkalommal több mint ötven T-14 
android szökött különbözõ úton-módon a Földre, és némelyiküknek egy teljes évig 
sikerült elrejtõznie az utánuk nyomozó fejvadászok elõl. Az eset után azonban az 
orosz Pavlov Intézet kifejlesztette a Voight-féle empátiatesztet. Ahogy ezt a 
vizsgálati módszert alkalmazni kezdték, egyetlen T14-es sem kerülhette el sorsát.

- Kíváncsi rá, mit felelt az orosz rendõrség vezetõje? - kérdezte Miss 
Marsten. - Én már ezt is tudom! - Szeplõs, kerek arca diadalmasan 
felragyogott.

- Majd inkább Harry Bryant változatát hallgatom végig! - Rick hirtelen 
feldühödött. Mindig idegesítették a munkával kapcsolatos hivatali pletykák, mert 
a valóság rendszerint rosszabbnak bizonyult a kósza híreknél és 
feltételezéseknél. Leült az íróasztala mögé, és tüntetõleg kotorászni kezdett az 
egyik fiókban. Miss Marsten végül elértette néma célzását, és magára hagyta.
Rick elõhúzott egy régi, gyûrött, barna papírborítékot. Hátradõlt, és átnézte a 
tartalmát. Hamarosan megtalálta amit keresett, a Nexus-6 agyról összegyûjtött 
adatokat.

Gyorsan átfutotta az ismertetõt, és rájött, hogy Miss Marstenek igaza volt, a 
Nexus-6 valóban félelmetes dolgokra képes. Háromtrillió, különbözõ szerepet 
betöltõ alkatrészbõl állt, és tízmillió lehetséges agyi tevékenység közül 
választhatta ki az éppen megfelelõt. Egy ilyen aggyal felszerelt android 0.45 
másodperc alatt képes eldönteni, a tizennégy alapreakció közül melyik illik az 
adott helyzethez, így semmiféle intelligenciateszt nem ejtheti csapdába. Bár az 
efféle vizsgálatok már a legelsõ, húsz éves modelleknél is eredménytelennek 
bizonyultak...

Rick rájött, hogy a Nexus-6 androidok többre képesek, mint némelyik 
különleges. Magasabb az intelligenciaszintjük, és mindenben túltesznek az 
emberi faj - sajnos egyre szélesedõ - alsóbbrendû rétegén. Tehát a szolga 
sok esetben okosabb és ügyesebb uránál. Ennek ellenére bizonyos eszközökkel, 
például a Voight-Kampff vizsgálattal mégis fel lehet õket ismerni. Az androidok, 
agyuk bámulatos kapacitása ellenére, képtelenek felfogni a Mercer-hit követõi 
közöttük az átlagnál értelmesebb hígagyúak - által minden nehézség nélkül, 
rutinszerûen végrehajtott egybeolvadás lényegét.

Rick eltûnõdött, vajon miért válnak tehetetlenné az androidok, mikor 
szembetalálják magukat egy empátia-vizsgálattal. Az érzések egyedül az emberi 
faj valódi tagjaiban léteznek, és az ember-kópiák értékét, az intelligenciát 
bizonyos mértékben valamennyi élõlényben, még a pókokban is fel lehet fedezni. 
Az érzelmek átélésére és elfogadására való képesség kialakításához valószínûleg 
csoportszellemre van szükség. A magányos organizmusok - amilyen a pók is , 
semmi hasznát sem vennék az ilyesfajta tulajdonságoknak. Sõt, egyenesen 
ártalmasak lennének a számukra. Az idõk során egy pók nem maradhatott volna 
életben, ha a magáévá tudta volna tenni a hálójában vergõdõ zsákmánya érzéseit, 
ha képes lett volna beleélni magát saját áldozata helyébe. Ugyanez a helyzet 
valamennyi ragadozónál. Még a húsevõ, de fejlett emlõsök is éhezésre kény-
szerültek volna. Az empátia, az érzelmek és a beleélés mûvészi képessége csakis 
a növényevõkre vagy az olyan mindenevõkre korlátozódik, melyek hajlandóak 
lemondani a húsról. A tökéletes empátia elmossa a határokat a vadász és 
zsákmánya között. Ha léteznének az érzelmek iránt fogékony állatok - ha 
egyáltalán léteznének állatok! - empatikus képességükkel olyan kapcsolatot 
alakíthatnának ki egymással, mint a hívõk a Mercerrel való tökéletes egyesülés 
során. Az eggyé forrott lények együtt kapaszkodhatnának felfelé saját életük 
lejtõin, és az életciklus végén együtt zuhannának vissza a lelkek otthonául 
szolgáló kriptavilág mélyére. És természetesen külön, de egymástól nem 
függetlenül születnének újjá egy másik testben. Az élõlényeket - a hajdani 
élõlényeket irányító elv egyfajta kettõs élû biológiai biztosításra 
emlékeztetett, amíg néhány teremtmény megismerte az érzelmek élvezetét, addig - 
az egyensúly fenntartása érdekében másoknak csupán örömszilánkok jutottak. Ennek 
ellenére, ha egy élõlény szenved, egyetlen társa sem képes kilépni kínja 
árnyékából. Egy, az emberhez hasonlóan falkában élõ faj túlélési esélyei 
megsokszorozódnak, de a magányos baglyok és kobrák menthetetlenül elpusztulnak.
Mindebbõl az következik, hogy a humanoid robotok leginkább a magányos 
ragadozókra hasonlítanak. Rick nagy elõszeretettel gondolt így rájuk, egyedül ez 
tette elviselhetõvé a munkáját. Egy android megszüntetése nem sértette az élet 
Mercer által megfogalmazott törvényeit.

Csakis a gyilkosokkal szabad végeznetek, hirdette a Tanító, mikor az elsõ 
hit-dobozok megjelentek a Földön. Gyilkosnak pedig egyre több mindent lehetett 
nevezni. A Mercer-hit alaplátomásában az abszolút Gonosz megtestesítõi tépték, 
szaggatták a hegyoldalon felfelé tántorgó öregember foszlott ruháját, de soha 
nem derült ki egyértelmûen, a valóságban ki, vagy mi tölti be a gyilkos üldözõk 
szerepét. Egy valódi Mercer-hívõ azonban anélkül is érezte a Gonoszt, hogy látta 
volna. Más szóval, egy Mercer-hívõ mindig felismerte a Gyilkosokat. Egy 
elképesztõen magas intelligenciával rendelkezõ, a gazdáit elpusztító, szökött 
humanoid robot, ami nem tartotta tiszteletben az állatokat, ami fizikai 
emberszerûsége ellenére képtelen volt átérezni egy másik élõlény örömét vagy 
bánatát - Rick Deckard számára egy ilyen teremtmény azonos volt a Gyilkosok 
egyikével.

Ahogy az állatokra gondolt, rögtön eszébe jutott a strucc, amit az 
állatkereskedés kirakatában látott. Félretolta a Nexus-6 agyra vonatkozó 
feljegyzéseket, felszippantott egy csipetnyit a Mrs. Siddon-féle 3-4 márkájú 
burnótból, és eltûnõdött. Hirtelen az órájára pillantott. Még maradt néhány 
perce a megbeszélésig. Felemelte az asztalán álló vidifon kagylóját.
- Miss Marsten, kérem hívja fel a Stutter Street-i Boldog Bulldog 
Állatkereskedést!

- Azonnal, uram - felelt Miss Marsten készségesen.

Bíztos vagyok benne, hogy hajlandóak lesznek engedni valamennyit a strucc 
árából, gondolta Rick reménykedve. Talán csak alkudozni akarnak, és lehet, hogy 
valamilyen cseretárgyat is beszámítanak.

- Boldog Bulldog Állatkereskedés! - szólalt meg egy hang, és Rick képernyõjén 
megjelent egy férfi örömtõl sugárzó arca. A háttérbõl állathangok hallatszottak.

- A kirakatukban láttam egy struccot mondta Rick, miközben egy kerámia 
hamutartóval játszadozott. - Mennyi foglalót kérnek rá?

- Lássuk csak... - Az eladó gyors számításokat végzett. - Az ár egyharmadát. 
Megtudhatnám uram, komoly vásárlási szándékai vannak?

- Igen, de még... Még nem döntöttem felelt Rick óvatosan.

- Ha harminc hónapos részletfizetési szerzõdést kötünk egymással, a havi kamat 
hat százalékot fog kitenni. A már említett elõleg kifizetése esetén a havonta 
fizetendõ részlet...

- Engedjenek az árból kétezer dollárt, és nem kell a szerzõdéssel bajlódniuk, 
készpénzben fizetek. Dave Holden egy ideig nem dolgozhat, és ez akár azt is 
jelentheti, hogy... Minden attól függ, hány megbízást kapok ebben a hónapban.

- Ez lehetetlen, uram! - tiltakozott az eladó. - Már így is kétezer dollárral 
Vagyunk a hivatalos ár alatt. Nézze csak meg a katalógusban! Tartom a vonalat, 
és szeretném, ha a saját szemével gyõzõdne meg róla, a kért összeg nagyon is 
méltányos.

Ezekkel nem lehet alkudni, gondolta Rick, de a hecc kedvéért teljesítette a 
kereskedõ kérését. Kabátja zsebébõl elõhúzta a megviselt Sidney katalógust, és 
kikereste a struccokra vonatkozó információkat és árakat.

- Egy fiatal, egészséges hím strucc, aminek ön az elsõ gazdája... Pontosan 
harmincezer dollár. - A kereskedõ is fellapozta a katalógust. - Tévedtem, 
uram. Nem kétezer, csupán ezer dollárral adnánk olcsóbban a hivatalos árnál.


- Átgondolom és visszahívom magukat.

- Megtudhatnám a nevét, uram? - kérdezte az eladó óvatosan.

- Frank Merriwell - mondta Rick.

- És a címe, Mr. Merriwell? Felírnám, ha lehet. Tudja, arra az esetre, ha akkor 
hívna vissza, amikor nem vagyok itt...

Rick gyorsan megadott egy kitalált címet, és lecsapta a kagylót.
Nagyon drága, gondolta, de vannak olyan emberek, akiknek futja ilyesmire!
Felkapta a kagylót.

- Kérek egy vonalat, Miss Marsten, és ha lehet, most ne hallgassa le a 
beszélgetésemet. Magánügyrõl van szó.

- Máris, uram - mondta a titkárnõ. - Tessék, uram. - Kilépett a vonalból.
Rick emlékezetbõl tárcsázta annak az állatkópiákat készítõ cégnek a számát, ahol 
A gépbirkáját csináltatta. A képernyõn egy állatorvosnak öltözött férfi alakja 
jelent meg.

- Dr. McRae - mormolta.

- Deckard vagyok. Mennyibe kerül maguknál egy strucckópia?

- Ó, azt hiszem kevesebb, mint nyolcszáz dollárból ki tudjuk hozni, Mr. 
Deckard. Mikorra szeretné? Eddig még senki sem kért tõlünk struccot, de nagyon 
hamar el tudjuk készíteni.

Rick az órájára nézett. Indulnia kell.

- Késõbb újra jelentkezem. Viszlát! Gyors mozdulattal letette a kagylót, és 
felállt.

Belépett Bryant felügyelõ irodájába, szótlanul ellépett a csinos recepciós lány, 
meg a Jura idõszak mocsarában fetrengõ, kriptavilágban lézengõ õsszörnyre 
emlékeztetõ titkárnõ mellett, és kinyitotta a belsõ ajtót. Bryant figyelmét 
éppen egy vidifonbeszélgetés kötötte le. Rick biccentett, leült, és míg fõnöke 
befejezte a társalgást, újra átolvasta a Nexus-6-ra vonatkozó feljegyzéseket. 
Közben szomorúan Dave-re gondolt, de titokban mégis örült, hogy legnagyobb 
riválisa hirtelen eltûnt az útjából.

4.

Lehet, hogy félek, tûnõdött Rick. Akár velem is megismétlõdhet, ami Dave-vel 
történt. Egy olyan android, ami elég okos volt hozzá, hogy kijátssza és kis 
híján megölje õt, engem is elkaphat. Nagyon kicsi a valószínûsége, de 
megtörténhet...

- Látom, az új agyról készített jegyzeteket olvasgatod - mondta Bryant 
felügyelõ, mikor befejezte a vidifonálást.

- Igen... Hallottam a Dave esetérõl keringõ pletykákat. Hány androidról van 
szó? Meddig jutott Dave a nyomozásban?

- Összesen nyolc volt. Dave-nek kettõt sikerült elkapnia.

- A megmaradt hat itt van Észak-Kaliforniában?

- Legfrissebb információink szerint igen. Dave arra a következtetésre jutott, 
hogy nem is akarják elhagyni ezt a vidéket. Különben éppen vele beszéltem. Nálam 
vannak a feljegyzései. - Bryant rácsapott egy papírkötegre. - Mindent leírt, 
amit sikerült megtudnia. - Elgondolkodva nyalogatta az ajkait, de nem adta át 
Ricknek a papírokat.

- Mostanában semmi különösebb dolgom sincs - mondta Rick. - Ha úgy gondolod, 
átvehetnem az ügyet.
- Dave az átdolgozott Voight-Kampff módszert alkalmazta a gyanúsnak tûnõ 
egyedek tesztelésére - mondta Bryant tûnõdve. - Ha eddig nem jöttél volna rá, 
most elárulom, ez nem éppen a leghatékonyabb eszköz Nexus-6 aggyal felszerelt 
kópiák leleplezésére. Az igazat megvallva egyszerûen nem létezik olyan teszt, 
aminek alapján száz százalékos biztonsággal el lehetne dönteni valakirõl, hogy 
android vagy ember. Különben mi csak a Kampff által három éve korszerûsített 
Voight-rendszerrel dolgozunk. Semmilyen más eszközünk nincs. - Elhallgatott, de 
percnyi szünet után folytatta, - Dave mindenesetre megfelelõnek találta. Talán 
mégis az... Ám mielõtt a megmaradt hat kópia után indulsz, szeretném, ha 
megtennél valamit. Repülj át Seattle-be, a Rosen Társasághoz. Csak annyit 
árulhatsz el nekik az ügyrõl, hogy a Nexus-6 egységekkel foglalkozol. Lehetõvé 
fogják tenni, hogy próbaképpen letesztelj néhányat a legfrissebbek közül.

- A Voight-Kampff módszert használjam?

- Igen. Nem lesz könnyû dolgod - dörmögte Bryant.

- Ezt hogy érted?

- Ahogy elindulsz, felhívom õket, és... Rickre meresztette a szemeit, és 
miközben idegesen rágcsálta a körmét, nagy nehezen kimondta ami a szívét nyomta. 

Megkérem õket, hogy néhány valódi embert is tegyenek a kísérleti alanyok közé. Te 
nem fogod elõre tudni, melyik android, melyik ember. Ne õket szidd, én találtam ki 
ezt a játékot. Remélem, mire odaérsz, mindent elõ fognak készíteni. 

Elkomorodott. - Ne felejtsd el, most elõször fogsz elsõszámú fejvadászként 
mûködni! Dave rengeteget tud, sokéves tapasztalata van.

- Nekem is - mondta Rick idegesen.

- Elárulok még valamit. Eddig csak olyan feladatokat kaptál, amikre Dave-nek 
nem maradt ideje. Õ döntötte el, melyiket adja át neked. A nehéz eseteket 
megtartotta magának. De most hat olyan átkozott kópiával lesz dolgod, amiket õ 
maga akart megszüntetni, és... És az egyik gyorsabb volt nála. Ez róla szól - 
fordította Rick felé az egyik jegyzetet. - Max Polokov. Vagyis így nevezi 
magát. Remélem, Dave helyes nyomon járt Az egész ügy az õ feltételezésén 
alapszik. Csak három dögön tudta végrehajtani a Voight-Kampff vizsgálatot. Azon 
a kettõn, amit megszüntetett, meg Tolokovon, aki végül lelõtte.

- Ez azt bizonyítja, Dave-nek igaza volt mondta Rick. - Ha az a fickó ember 
lenne, nem lett volna oka a védekezésre.

- Menj el Seattle-be, és ne mondj Rosenéknek errõl a dologról semmit! - emelte 
fel hangját Bryant. - Ne aggódj, mindent elintézek velük... Figyelj rám, Rick! 

- Felállt. - Ha valamelyik valódi embernek nem sikerül átmennie a teszten...

- Ilyesmi még véletlenül sem történhet meg.

- Néhány hete Dave-vel is errõl beszélgettünk, és ugyanez volt a véleménye. A 
W.O.P. a Föld és a kolóniák rendõrségeihez eljuttatott egy körlevelet. E szerint 
egy szentpétervári pszichiátercsapat arra kért engedélyt, hogy skizoid és 
skizofrén embereken is kipróbálhassák a Voight-Kampff tesztet. Szerintük nagyon 
jó módszer arra, hogy felfedjék betegségük okait, és tudatukban megkeressék azt 
a pontot, ahol kettéválik személyiségük.

- Az egyik mûszer segítségével pontosan erre lehet választ adni.

- Akkor már érted, miért aggódom, és mitõl tart a W.O.P.

- Ez a probléma azóta létezik, hogy felfedeztük az androidok és a szerepet 
játszó emberek közötti hasonlóságot. Lurie Kampff nyolc évvel ezelõtt írt egy 
cikket Skizofrén szerepjátszás címmel, amit a W.O.P. saját álláspontja 
igazolására használt fel. Kampff kimutatta, hogy az elmebetegek elhalványult 
empatikus képessége nagyjából azonos az androidokéval, de alapvetõen kü...

Bryant gorombán közbevágott,

- A szentpéterváriak vizsgálatai közben kiderült, léteznek olyan emberek, akik 
képtelenek sikerrel szerepelni a teszt során. Ha te, vagy valamelyik fejvadász 
összeakadt volna ezekkel a szerencsétlenekkel, biztosan bekövetkezik a 
katasztrófa. Mire felismeritek, kivel-mivel álltok szemben, halott emberek hevernek 
elõttetek...! - Bryant elhallgatott.

- De hiszen akkor ezek szabadon...

- Igen. Szabadon járnak-kelnek - bólintott Bryant. - Tulajdonképpen az összes 
hozzájuk hasonlót diliházba kellene zárni. Nem erre a világra valók. 
Elképzelhetõ, hogy valaki ilyen betegségben szenved, de senki még csak nem is 
sejti róla. Képzeld el mit tennél, ha munkád során egy ilyen embert tesztelnél 
le! Kópiának néznéd, és megölnéd.

- Az ilyesminek nagyon kicsi a valószínûsége. - Rick végre megértette, mi jár 
Bryant fejében.

- Dave-nek az új agy okozta a legtöbb bosszúságot. A Rosen Társaság annak 
idején megesküdött rá, hogy a Nexus-6-ot egy standard rendõrségi teszt során is 
könnyedén lehet majd azonosítani. Sajnos beigazolódott, hogy ez nem így van. Ha 
valaki a vizsgálat alapján nem bizonyul száz százalékos embernek, még nem 
biztos, hogy android. Lehet, hogy csak egy rejtett skizofréniában szenvedõ 
betegrõl van szó. Rákényszerültünk, hogy felülvizsgáljuk az egész ügyet. Ezért 
kell Seattle-be menned. Most már érted, miért nem hibázhatsz? Ha a kísérleti 
alanyok közül nem tudod kiválogatni a humanoidv robotokat, ha valami miatt 
egyetlen embert is androidnak nézel, az azt jelenti, hogy a Voight-Kampff teszt 
használhatatlan, és semmiféle olyan analitikai eszköz nincs a birtokunkban, 
amivel felismerhetnénk a szökött kópiákat. Ha nem jársz sikerrel... - Bryant 
jeges tekintettel végigmérte Ricket. - Nagyon kínos helyzetbe kerülnénk. Igaz, 
semmi, sem a Rosen Társaság emberei nem hoznák nyilvánosságra... Akár el is 
tussolhatnánk a kudarcot, de sajnos mindenrõl informálnunk kell a W.O.P.-t, és 
biztos vagyok benne, az oroszok ránk szabadítanák az újságírókat. Számításaim 
szerint van rá esélyünk, hogy mire ez bekövetkezik, már egy új módszerrel fogunk 
dolgozni, de... - Felemelte a vidifon kagylóját. - Legjobb, ha azonnal indulsz. 
Vidd el az ügyosztály egyik kocsiját, és szerelkezz fel a szükséges eszközökkel! 
Rick lassan felállt.

- Megkaphatnám Dave jegyzeteit? Útközben szeretném átolvasni õket.

- Ezzel várjuk meg, mit intézel Seattleben! - Bryant hangja furcsa, könyörtelen 
éllel csengett.

Deckard vállat vont, és távozott.

Ahogy a rendõrségi légautóval leszállt a Rosen Társaság Seattle-i székházának 
tetejére, egy fiatal, fekete hajú, karcsú teremtés sietett Rick elé. A lány 
hosszú, csillogó szálakkal átszõtt kabátja zsebeibe süllyesztette kezét, kicsi 
arca jó részét eltakarta az óriási porszûrõ szemüveg, de vonásain és mozdulatain 
jól látszott, valamiért neheztel az érkezõre.

- Mi baj van? - kérdezte Rick, ahogy kiszállt a kocsiból.

- Semmi különös - felelt a lány tétován , csak nem örülök ennek az 
egésznek.., Mindegy, nem érdekes! - Hirtelen kinyújtotta jobb kezét, és Rick 
reflexszerûen megfogta. - Rachael Rosen vagyok. Ön bizonyára Mr. Deckard.
- Higgye el, nem az én ötletem volt, hogy idejöjjek - próbált mentegetõzni 
Rick.

- Igen, ezt már Bryant felügyelõ is említette, mikor felhívott minket. Ám 
számunkra ennek ellenére ön testesíti meg a San Franciscó-i rendõrséget. Azt a 
hivatalos szervet, mely szerint az általunk gyártott új agyat nem lenne szabad 
kereskedelmi forgalomba hozni, és közhasználatra bocsátani. Lesütötte fekete 
mûszempilláit, és résnyire húzott szemmel, elgondolkozva nézte Ricket.

- Egy humanoid robot éppen olyan, mint bármely gép - mondta Rick. - Nagyon 
hasznos lehet, de idõnként, bizonyos helyzetekben óriási kockázatot is jelent. 
Az elõnyeivel mi nem foglalkozunk.

- A lehetséges kockázattal annál inkább, igaz? - kérdezte Rachael Rosen. - 
Persze, különben nem lenne itt... Mondja, Mr. Deckard, ön valóban fejvadász?

Rick megvonta a vállát, és vonakodva bólintott.

- Tehát az ön számára nem nehéz egy androidot élettelen tárgynak tekinteni 
mondta a lány. - Valószínûleg tiszta lelkiismerettel és nyugodt szívvel képes 
megszüntetni õket. Ezt a kifejezést szokták használni az ilyesmire, ugye?

- Kiválasztották a tesztelendõ csoport tagjait? Felkészültek? - kérdezte Rick 
rövid hallgatás után. - Szeretnék...

Ekkor meglátta az állatokat, és hirtelen elakadt a szava.

Valóban gazdag, befolyásos és hatalmas cég lehet ez., ha ennyi állatot 
megengedhet magának, gondolta.

Sejtette, hogy a Rosen Társaságnak egész állatkertje lehet. Nem lepõdött meg, de 
irigykedõ sóvárgás áradt szét benne. Orrát megcsapta a sokféle élõlény különös, 
bizsergetö szaga, és csendben ellépett a lánytól. Az egyik ketrec elé állt, és 
vizsgálgatni kezdte a benne alvó állatkát.

Még sohasem látott élõ mosómedvét. A TV-ben mutogatott háromdimenziós filmekbõl 
jól ismerte, de még nem találkozott eggyel sem. Valamilyen ismeretlen ok miatt a 
por erre a fajra is olyan végzetes hatást gyakorolt, mint a madarakra, 
gyakorlatilag - és hivatalosan - az egész Földön nem létezett egyetlen élõ 
példány sem. Rick automatikus mozdulattal elõhúzta a gyûrött Állatkatalógust, és 
kikereste a mosómedvékre vonatkozó információkat. Az árát dõlt betûkkel 
nyomtatták, tehát a Percheron lovakhoz hasonlóan ebbõl a fajból sem létezett 
egyetlen példány sem a piacon. A Sidney katalógus is csak tájékoztató jelleggel 
közölte azt a csillagászati összeget, amiért hosszú évekkel azelõtt egy mosómedve 
gazdát cserélt.

- Ó Bill - mondta Rachael. - Bill, a mosómedve. Kisfiú. Tavaly vettük. Az 
egyik leányvállalatunkon keresztül jutottunk hozzá. Nagyon értékes, és ennek 
megfelelõen biztosítottuk az õrzését. - Oldalra mutatott. Rick csak ekkor vette 
észre a géppisztolyokkal felfegyverzett õröket. A marcona alakok egy másodpercre 
sem tévesztették szem elõl a látogatót, annak ellenére árgus szemekkel figyelték 
minden mozdulatát, hogy rendõrségi légautóval érkezett.

Nagyon óvatos fickók, gondolta Rick.

- A maguké a_ legnagyobb kópiagyártó cég - mondta. - Úgy látom, óriási 
profiljuk jelentõs részét állatseregletük folyamatos bõvítésére fordítják.

- Nézze meg ezt a baglyot! - hívta Rachael Rosen. - Várjon, felébresztem... 
- Az egyik kalitkához lépett, amelynek közepén egy száraz faág, egy ülõrúd 
meredezett.

De hiszen baglyok már nem léteznek! Rick megdöbbent A Sidney katalógusban csak 
egy pici k betû áll az összes bagolyfajta neve mellett. Kihaltak mind! Ahogy a 
lány után sietett, gyorsan ellenõrizte, jól emlékszik-e. Pedig a Sidney 
információi mindig helytállóak! Ha mégis hibát követtek el, akkor ezek után 
vajon kinek, vagy minek hihetünk?

- Ez egy kópia! - mondta csalódottan.

- Nem - felelt a lány mosolyogva. A fogai éppen olyan tökéletesen fehérek 
voltak, amilyen abszolút fekete volt a haja.

- De a katalógusban... - ellenkezett Rick.

- Mi nem a Sidneytöl szerezzük be gyûjteményünk darabjait. Nem vásárlunk 
egyetlen állatkereskedõtõl sem. Mindent magánemberektõl veszünk, és az egyes 
példányokért kifizetett árat nem hozzuk nyilvánosságra. Kanadában saját 
kutatóink vannak. Arrafelé még mindig jókora erdõségek maradtak épen. Persze ez 
a jókora viszonylagos. Mindenesetre a kisebb állatok remek búvóhelyet és 
életkörülményeket találnak arrafelé. Sõt, idõnként egy-két madár is elõfordul.

Rick hosszú ideig némán meredt az ülõrúdján gubbasztó, békésen szunyókáló 
bagolyra. Agyában ezernyi gondolat áramlott. Eszébe jutott a háború, azok a 
napok, mikor az élettelen baglyok a földre zuhantak, visszaemlékezett 
gyermekkorára, mikor egymás után pusztultak el az állatok. Az újságok minden 
reggel az elsõ oldalon közölték, melyik faj legutolsó egyede vesztette életét, 
egyik nap a rókák, a következõn a borzok haltak ki teljesen, így ment ez hosszú 
idõn át, míg végül az emberek annyira hozzászoktak a rémes híradásokhoz és 
tényékhez, hogy már el sem olvasták ezeket a cikkeket... Beléhasított a 
gondolat, hogy mennyire szeretne õ is egy saját élõ állatot, és egyszeriben 
gyûlölni kezdte gépbirkáját. Utálta az állatszerû gépet, aminek ugyanúgy kellett 
gondját viselnie, mintha valódi élõlény lett volna.
Egy tárgy zsarnoksága alatt élek, gondolta. Pedig az a birka még azt sem 
tudja, hogy a világon vagyok. Ahogy az androidok, ez sem képes rá, hogy felfogja más 
lények létezését.

Eddig sohasem tûnt fel neki az emberkópiák és az állatutánzatok hasonlósága. A 
mûállatok a fejlett robotok egyik alsóbbrendû faja... Vagy talán célszerûbb az 
androidokat a gépállatok legintelligensebb változatának tekinteni? Egyik 
megközelítést sem találta tökéletesnek.

- Ha eladnák a baglyot, mennyit kérnének érte, és mennyi lenne a foglaló? - 
kérdezte a lánytól.

- Ilyesmi soha nem fog bekövetkezni. Rachael meglepett sajnálkozással nézett 
Rickre. - Ha valamilyen elõre nem látott ok miatt ez mégis megtörténne, a maga 
számára valószínûleg megfizethetetlen lenne. Otthon van valamilyen állata?

- Igen. Van egy birkám, egy feketepofájú Suffolk anyajuh.

- Akkor maga nagyon boldog ember lehet.

- Igen, az vagyok - felelt Rick. - De már akkor is egy bagolyra vágytam, 
mielõtt valamennyi kipusztult. Vagyis a magukén kívül valamennyi.

- Cégünk jelenleg kitûnõ helyzetben van, és ezért továbbra is bõvítjük majd 
állatkertünket. Azt tervezzük, hogy beszerzünk egy másik baglyot is, ami majd 
párosodik Scrappyvel - A lány az álmából egy pillanatra felriadó madárra 
mutatott. A bagoly felvillantotta sárgás szemeit, de rögtön visszaaludt. Melle 
nyugodtan hullámzott a mély bagoly-álom közben.

Rick elfordult a páratlan élõlénytõl.

- Szeretném ha munkához láthatnék mondta az irigységtõl keserû hangon. - 
Lemehetnénk?

- Igen. A nagybátyám beszélt az ön felettesével, és mostanra már bizonyára...

- A nagybátyja? - vágott közbe Rick. - Egy ekkora társaság tulajdonképpen 
családi vállalkozás?

- Eldon bácsi bizonyára már összeállította az androidokból és emberekbõl álló 
csapatot. Azt hiszem, hamarosan elkezdheti a vizsgálatot. - Rachael 
zsebre dugott kézzel a lift felé indult. Rick egy pillanatnyi bosszús tétovázás 
után követte.

- Kíváncsi vagyok, milyen csapdát készítettek elõ nekem - mondta ahogy lefelé, 
az épület belsejébe száguldottak.

A lány úgy nézett rá, mintha fogalma sem lenne róla, mirõl beszél.

- Ön, a hétköznapi ember, a rendõrség egyik alkalmazottja most kivételes 
helyzetbe került - mondta végül, kitérve a válasz elõl. - Érti, mire gondolok? 

- Durva rosszindulatról árulkodó tekintettel nézett Rickre.
- Azt hiszem, igen... A jelenleg elõállított androidok között mekkora a 
Nexus-6 aggyal felszereltek aránya?

- Mindet ezzel látjuk el.

- Akkor bízom benne, a Voight-Kampff teszt beválik.

- Ha nem, vissza kell vonnunk a piacról valamennyi ilyen androidunkat. - A 
lány fekete szemeiben indulatos fény villant.

A lift megállt, az ajtó kinyílt, és Rachael haragos tekintettel intett Ricknek.

- Azért, mert a maguk ügyosztálya nem végez kielégítõ munkát, mert képtelenek 
felismerni és azonosítani néhány makacskodó androidot, mi...

Egy jólöltözött, szikár, idõsebb férfi közeledett hozzájuk, és Rachael tüstént 
elhallgatott. A nyugtalan tekintetû ember kezet nyújtott Ricknek.

- Eldon Rosen vagyok. Maga Deckard, ugye? Tisztában van vele, hogy itt, a 
Földön semmit sem gyártunk? Szervezeti felépítésünk meglehetõsen bonyolult, nem 
tehetem meg, hogy csak úgy egyszerûen leszólok az üzembe, és megmondom nekik, 
mit küldjenek. Ezzel persze nem azt akarom mondani, hogy nem fogunk 
együttmûködni magával. Minden tõlem telhetõt megtettem, és elõkészítettem a 
vizsgálatot. - Reszketõ bal kezével végigsimított ritkuló haján.

Rick a táskájára mutatott.

- Én is felkészültem - mondta. Rosen szemmel látható idegessége magabiztossá 
tette.

Félnek tõlem, döbbent rá meglepetten. Még Rachael Rosen is tart a szürke kis 
rendõrségi tisztviselõtõl. Igen, ha akarnám, rákényszeríthetném õket, hogy 
szüntessék be a Nexus-6 típus gyártását. Amit az elkövetkezendõ órákban teszek, 
megváltoztathatja cégük egész struktúráját. Gyakorlatilag rajtam múlik a Rosen 
Társaság jövõje, az Egyesült Államokban, Oroszországban, és a Marson létesített 
részlegeik sorsa...

A Rosen család két tagja nyugtalanul vizsgálgatta õt. Rick érezte, a magukra 
erõltetett kíváncsiság csupán álca, és vendéglátói tisztában vannak vele, hogy 
most õ dönti el, még jobban felemelkednek, vagy csõdbe mennek-e. Pedig 
felmérhetetlen erõknek parancsolnak. Az õ vállalkozásuk befolyásolja az egész 
naprendszer iparát. Az androidok gyártása már annyira összekapcsolódott a 
kolonizációs programmal, hogy ha az egyik összeomlik, a másik is veszélybe 
kerül. Természetesen ezt Rosenék is tudták, Eldon Rosen pedig a Harry Bryanttal 
folytatott beszélgetés óta még több részletet megismert.

- A maguk helyében én nem aggódnék mondta Rick bátorítóan, miközben 
végigvezették egy fényárban úszó folyosón. Elégedett volt a helyzetével. 

Hamarosan megtudja, mire képes a Voight-Kampff teszt, és mire nem! - Ha 
kétségeik vannak a módszerünkkel kapcsolatban, elképzelhetõnek tartom, hogy 
éppen a Rosen Társaság dolgozzon ki helyette egy másikat. Így a felelõsség 
részben az önöké lenne... Ó, köszönöm! - Kísérõi a folyosóról nyíló egyik ajtón 
át egy szobába vezették. A kicsiny helyiség padlóját drága szõnyegek fedték, 
elegáns lámpák szórták, sápadt, diszkrét fényüket, a kanapé elõtt pedig modern 
vonalú kis dohányzóasztalka állt, rajta a legfrissebb kiadású magazinok 
hevertek. A színes újságkupacban Rick felfedezte az Állatkatalógus következõ 
számát, ami hivatalosan csak három nap múlva kerülhetett volna a nyilvánosság 
elé. A Rosen Társaság többek között jó kapcsolatban állhatott a Sidney 
Állatkereskedéssel, és a lap szerkesztõségével is.

Rick bosszúsan felemelte a katalógust.

- Ez a köztájékoztatási rendelet megsértése! Senki sem juthat tisztességtelen 
elõnyökhöz azzal, hogy mások elõtt megismeri az árak változását! - Tudta, 
Rosenék ezzel a Szövetségi Alkotmány erre vonatkozó paragrafusait is 
megsértették, de bárhogy törte a fejét, egy sem jutott eszébe az idevonatkozó 
törvények közül. - Ezennel elkobzom! jelentette ki határozottan, és a táskájába 
dobta a katalógust.

- Nézze - mondta hosszú hallgatás után Eldon Rosen , mi semmiféle elõnyhöz 
nem akartunk jutni. Sohasem foglalkoztunk ilyesmivel...

- Ne mentegetõzzön! - mondta Rick. Nem csinálok belõle ügyet. Valójában csak 
fejvadász vagyok, nem rendõr. - Elõszedte a teszthez szükséges felszerelést, 
leült a rózsafa asztalka elé, és összeszerelte a meglehetõsen egyszerû mûszert. 

- Beküldhetik az elsõ kísérleti alanyt - mondta Eldon Rosennek, aki még az 
eddiginél is elgyötörtebbnek látszott.

- Ha megengedi, szeretném végignézni mondta Rachael, és leült. - Még sohasem 
láttam, hogyan zajlik egy ilyen teszt. Ezek a mûszerek mit mérnek?

- Ez - emelt fel Rick egy tapadó felülettel ellátott fémkorongot , ez méri az 
arc hajszálereinek tágulását. Egy morálisan sokkoló inger hatására létrejön az az 
elsõdleges, akarattól független reakció, amit a köznyelv egyszerûen csak elpirulásnak 
nevez. Tudatosan nem lehet elõidézni. Éppen úgy, ahogy a légzés, a szívdobogás 
ritmusának, vagy a bõr konduktivitásának változását sem. - Egy éles fénnyel világító 
eszközre mutatott. - Ez a tárgy a szem izmainak mozgását, összehúzódását és elernyedését 
figyeli, ezáltal az izgatottság mértékének ingadozását méri. Ha a két jelenséget, a 
hajszálerek tágulását, és az önkéntelen szemmozgást egyszerre figyeljük, nagy 
valószínûséggel meg lehet állapítani, hogy...

- Tehát a mûszerek olyasmit figyelnek, aminek színlelésére senki, még egy 
android sem képes, igaz? - kérdezte Rachael.

- Pontosan. Annak ellenére, hogy biológiai felépítésük közel azonos az 
emberével, a provokáló kérdések náluk semmiféle azonnali, tudattól független 
reakciót nem váltanak ki.

- Vizsgáljon meg! - kérte Rachael határozottan.

- Miért tenném? - kérdezte Rick megrökönyödve.

- Ót is kiválasztottuk - mondta Eldon Rosen rekedten. - Rachael lesz az elsõ 
kísérleti alany. Lehet, hogy android... Reméljük, ön minden kétséget kizáróan 
megállapítja róla az igazságot. - Ernyedten leült. Elõhúzott egy cigarettát, 
rágyújtott, és feszülten meredt a vöröslõ parázsra.

5.

Az erõs, éles fénysugár tûként szúrt Rachael Rosen szemébe. Kicsiny arcát félig 
eltakarta a rátapasztott fémkorong, de vonásai nyugodtnak látszottak. 
RickDeckard leült, és a Voight-Kampff teszt két mûszerének kijelzõ szerkezeteire 
nézett.

- Felsorolok néhány nem éppen mindennapi szituációt, önnek pedig a lehetõ 
leggyorsabban meg kell mondania, mit tenne, ha ilyen helyzetbe kerülne. Kérem, 
azonnal, töprengés nélkül válaszoljon. A reakcióidõ is nagyon fontos tényezõ.

- Azt hiszem, nem sokat számít, mit mondok - jegyezte meg Rachael. - Magát 
nem a szavaim érdeklik, pusztán a szemizmok és a hajszálerek helyzetének és 
állapotának változásaiból fogja levonni a következtetéseit... Jól van, ennek 
ellenére válaszolni fogok. Lássunk hozzá, Mr. Deckard!

Rick a listáról kiválasztott három megfelelõnek tûnõ kérdést.

- A születésnapjára valakitõl egy borjúbõr tárcát kap.

Mindkét mûszer mutatója a skála maximális értéket jelzõ piros tartományba len-
dûlt, vadul megremegett, majd lassan lenyugodott.

- Nem fogadnám el - mondta Rachael , és az ajándékozót feljelenteném a 
rendõrségen.

Rick feljegyzett valamit, és folytatta,

- Egy kisfiú megmutatja magának a lepkegyûjteményét meg a preparáló 
felszerelését...

- Orvoshoz vinném... - Rachaeí hangja halk volt, de határozott. A két mutató 
ismét kilendült, de már nem olyan hevesen, mint az elsõ kérdés után. Rick ezt az 
értéket is felírta.

- A TV elõtt ül - folytatta , és hirtelen észreveszi, hogy egy darázs mászik 
a karján...

- Agyoncsapnám - felelt Rachaeí gondolkodás nélkül. A mutatók szinte alig 
mozdultak meg, csupán egy gyenge, pillanatnyi reszketés futott át rajtuk. Rick 
jegyzetelt, és feszült figyelemmel rátért a következõ kérdésre.

- Egy színes magazinban felfedezi egy meztelen nõ egészalakos képét... - 
Elhallgatott.

- Most azt akarja megtudni, hogy android vagyok-e, vagy hogy leszbikus? - 
kérdezte a lány maró gúnnyal. A mutatók mozdulatlanok maradtak.

Rick folytatta,

- A férjének nagyon megtetszik a kép. - A mûszer semmi változást sem jelzett. 

- A ruhátlan nõ egy óriási medvebõrön hasal... - A mutatók még mindig nem 
jeleztek.

Tipikus android reakció, gondolta Rick. Figyelt a részletekre, de elhanyagolható 
mellékkörülménynek tartotta a fõ elemet, a halott állat bõrét.

- A férje kitûzi a képet a dolgozószobája falára. - Ahogy befejezte a mondatot, 
a mûszer gyengén kijelzett.

- Természetesen nem engedném meg neki - mondta Rachael. - Érje be velem.

- Jól van - bólintott Rick. - Lássuk a következõt... Egy regényt olvas, amit 
még a régi idõkben, a háború elõtt írtak. A szereplõk a San Franciscó-i dokkok 
környékén sétálgatnak, mikor hirtelen megéheznek és betérnek az egyik tengeri 
specialitásokat kínáló étterembe. Egyikük fõtt homárt rendel. A konyhafõnök a 
szemük láttára készíti el az ételt. Egymás után bedobálja a rákokat egy fazék 
forrásvízbe, és...

- Ó, Istenem! - kiáltott Rachael. - Ez rettenetes! Tényleg megtörtént 
ilyesmi? Milyen elfajzott, beteges fantáziájú emberek éltek akkoriban! Úgy érti, 
élõ rákokat dobtak a fazékba? - A mutatók a lány látszólagos megdöbbenése 
ellenére alig lendültek ki. Úgy tûnt, helyes, emberi reakciót váltott ki belõle 
a felidézett szituáció, de Rick tudta, színleli az egészet.

- Barátaival kibérel egy hegyi kunyhót tért rá a teszt következõ kérdésére. - 
Az egyszerû, fenyõgerendákból ácsolt házikó egy olyan vidéken áll, ahol még 
mindig vannak fák. A szobát hatalmas kandalló fûti...

- És? - türelmetlenkedett Rachael.

- A falakat régi képek, Currier és íves nyomatok díszítik, a kandalló fölött 
pedig egy hatalmas agancsú szarvas trófeája függ. A társainak tetszik a 
dekoráció, ezért elhatározzák...

- A trófeát leszámítva valóban hangulatos és szép lehet - mondta Rachael. A 
mûszer mutatói az elõbbieknél jóval erõsebben lendültek ki, de még mindig a zöld 
mezõben maradtak.

- Teherbe esik. - Rick másodpercnyi szünetet sem hagyott. - A férfi megígéri, 
hogy feleségül veszi, de ehelyett megszökik a maga legjobb barátnõjével. 
Abortuszra megy, és...

- Soha sem vetetném el a gyermekemet jelentette ki a lány határozottan. - 
Különben sem lenne rá lehetõségem. A rendõrség szigorúan ellenõrzi az ilyesmit. 

- Mindkét mutató a vörös tartományba ugrott.

- Ezt honnan tudja? - kíváncsiskodott Rick. - Honnan tudja, milyen 
nehézségekbe ütközne, ha abortuszt akarna?

- Ezzel mindenki tisztában van.

- Nagyon úgy hangzott, mintha személyes tapasztalatai is lennének ebben az 
ügyben! - Rick a magas értékeket mutató mûszerekre meredt. - Még egy utolsó 
kérdés. Randevúzik egy férfival, és az felhívja önt a lakására. Miközben maga 
egy pohár itallal a kezében álldogál, az egyik nyitott ajtón át bekukkant a 
hálószobába, és meglátja a falakat díszítõ bikaviadalos plakátokat. Közelebb 
megy, hogy jobban megnézhesse. A férfi követi önt, becsukja az ajtót, átöleli 
a derekát, és azt mondja, hogy...

- Mik azok a bikaviadalos plakátok? vágott közbe Rachael.

- Színes, nagyméretû képek, melyek a bikaviadalok jeleneteit ábrázolják. 
Rendszerint a matadort, meg a rárontó bikát örökítik meg rajtuk. - Rick 
elcsodálkozott. Hány éves? - kérdezte. Ez is lényeges tényezõ lehet.

- Tizennyolc. Jól van, tehát a férfi becsukja az ajtót, és átölel. Mit mond 
ezután?

- Tudja mivel végzõdtek a bikaviadalok? - kérdezte Rick.

- A hangsúlyából ítélve úgy érzem, valakinek baja eshetett...

- így is lehet mondani. A végén mindig megölték a bikát. - Rick a megállás 
nélkül reszketõ két mutatót nézte. Semmi figyelemre méltó értéket nem mutattak. 

- Egy utolsó... most már valóban az utolsó kérdés. Két részbõl áll. Egy régi, 
háború elõtti filmet néz a TV-ben. A jelenben éppen egy fogadás zajlik. A 
vendégek nagy élvezettel nyers osztrigát esznek...

- Fúj! - kiáltott fel Rachael undorodva. A mutatók a legnagyobb érték felé 
lendültek.

- A fõ fogás - folytatta Rick - fõtt kutyahús rizzsel. - A mutatók sokkal 
kevésbé mozdultak ki, mint a nyers osztrigák említésekor. Az osztrigákat 
elfogadhatatlanabbnak tartja, mint a fõtt kutyahúst? Elég furcsa. - Rick 
letette a ceruzáját, kikapcsolta az erõs fénysugár forrását, és levette Rachael 
arcáról fémkorongot. - Maga android - jelentette ki. - Ez lett a teszt eredménye 
- mondta a lánynak (vagyis inkább a lénynek) és Eldon Rosennek.

Az idõs férfi arca eltorzult, gumiszerûen merevvé vált.

- így van? - kérdezte Rick, de egyiküktõl sem kapott feleletet. - Lássák már 
be, egyeznek az érdekeink! Nekem is fontos, hogy a Voight-Kampff teszt 
használhatónak bizonyuljon. Legalább annyira, mint a Rosen Társaságnak!

- A lány nem android - mondta Eldon Rosen.

- Nem hiszem.

- Ugyan miért hazudna? - kérdezte Rachael vadul. - Ha valaki, hát akkor mi 
igazán szeretnénk, ha a teszt megfelelõ lenne!

- Szeretném, ha csontvelõ-analízisnek vetné alá magát - mondta Rick. - Az a 
vizsgálat végérvényesen bebizonyítaná, hogy android. Kétségkívül lassú és 
fájdalmas procedúra, de...

- Nem létezik olyan törvény, amivel rákényszeríthetne, hogy részt vegyek egy 
ilyen vizsgálaton! - tiltakozott Rachael. Bármelyik bíró, bármelyik törvényszék 
öngyanúsításnak tartaná, és ez büntetendõ. Mellesleg, ha egy élõ személyen, és 
nem egy megszüntetett android hulláján hajtják végre, nagyon hosszú idõt vesz 
igénybe. A maga átkozott Voight-Kampff tesztje nem jó másra, csak a 
különlegesek vizsgálatára. Most már csak azt nem értem, a kormány
hogy bízhat magukban, rendõrségi ügynökökben, akiknek emberi mivoltát szintén 
csak az bizonyítja, hogy megfelelõ eredményt értek el valami hasonló teszten! 
Mindenesetre a nálunk végzett vizsgálatainak ezzel vége. Nem érdemes tovább 
próbálkoznia! - A lány felállt, csípõre tette a kezét, és hátat fordított 
Ricknek.

- A kísérlet azt bizonyította, hogy az ön empátia-tesztje nem alkalmas az 
androidok felismerésére - mondta Eldon Rosen rekedten. - Ami az unokahúgomat 
illeti... Semmi szükség a csontvelõ-analízisre. Nagyon egyszerûen meg tudom 
magyarázni, a mért értékek miért vallanak arra, hogy android. Rachael a 
Salader-3 fedélzetén született, és tizennyolc évébõl tizennégyet ott töltött. 
Összes jelenlegi tudását a hajó filmtárából, meg a legénység kilenc felnõtt 
tagjától szerezte. A hajó, ahogy bizonyára maga is tudja, alig tette meg a 
Proxima felé vezetõ út egyhatodát, mikor vissza kellett fordulnia. Ha nem így 
történt volna, Rachael sohasem láthatta volna meg a Földet. Legfeljebb 
valamelyik következõ életében tért volna vissza ide.

- Maga gondolkodás nélkül megölt volna! - kiáltott Rachael. - Ha ez most 
hivatalos rendõrségi vizsgálat, már nem élnék. Androidnak tartott! Már negyedik 
éve, mióta idejöttem, egyfolytában ettõl félek. Nem ez volt az elsõ eset, hogy 
átestem a Voight Kampff teszten, jól ismerem a rám leselkedõ veszélyeket. Nem is 
hagyom el ezt az épületét. Óriási kockázattal járna, ha megtenném, mert maguk, 
rendõrök, szinte minden utcasarkon ellenõrzõ pontokat állítottak fel. Ráadásul 
itt vannak a fölöttünk keringõ fürkész gépek, amikkel állítólag a különlegeseket 
figyelik. Elõbb-utóbb az életemmel fizetnék, valami magához hasonló fejvadász 
megállapítaná rólam, hogy nem vagyok ember.

- Ezzel a szigorú ellenõrzéssel nemcsak az elfajzott õrülteket akarják 
megfigyelni. A tesztek a Földre szökött androidok felderítésére is alkalmasak - 
tette hozzá Eldon Rosen. - Errõl természetesen nem tájékoztatják a lakosságot. 
Nem lenne célszerû, ha az egyszerû állampolgárok megtudnák, hogy androidok élnek 
és garázdálkodnak közöttünk.

- Nem hiszem, hogy valóban lennének a Földön olyan androidok, amik illegálisan 
érkeztük ide - mondta Rick. - Biztos vagyok benne, hogy a különbözõ rendõri 
ügyosztályoknak itt, és Oroszország területén is sikerrel gyûjtötték be 
valamennyit. Nagyon kevés ember maradt a Földön, és ebbõl következik, hogy 
elõbb-utóbb mindenkinek át kell haladnia egy ellenõrzõ állomáson. - A kormányok 
szakértõi legalábbis így gondolják, tette hozzá magában. De ki tudja, igazuk 
vane?

- Milyen utasítást kapott arra az esetre, ha egy embert néz androidnak? - 
kérdezte Eldon Rosen.

- Ezt nem árulhatom el. - Rick nekilátott, hogy visszapakolja a táskájába a 
mûszereit.

A két Rosen feszült csendben figyelte mozdulatait. - Annyit azért elmondhatok, 
abba kell hagynom a további vizsgálatokat... Valóban, semmi értelme folytatni, 
ha egyszer kudarcot vallottunk. - Bekattintotta táskája zárját.

- Becsaphattuk volna magát - mondta Rachael. - Senki sem kényszerített rá 
minket, hogy beismerjük, a vizsgálat végeredménye nem egyezik a valósággal. A 
többi kilenc kísérleti alany esetében ugyanígy járhattunk volna el. Célunk 
elérése érdekében csak annyit kellett volna tennünk, hogy nem mondjuk meg az 
igazat.

- Azt hiszem - mélázott Rick , ragaszkodnom kellett volna hozzá, hogy elõre 
megkapjam a kiválasztott személyek listáját, melyen fel lett volna tüntetve, 
melyikük ember, melyikük nem. Ezt a végén össze lehetett volna hasonlítani a 
teszt eredményeivel.

Most már látom, gondolta döbbenten, átkozottul megjárhattam volna, ha egyenesen 
a szökött kópiák után indulok. Bryantnek igaza volt, hogy elõbb ide küldött.

- Igen, ezt kellett volna tennie - mondta Eldon Rosen, és kérdõen nézett 
Rachaelre, aki lassan bólintott. - Ezt a lehetõséget is felvetettük, de nem 
tartottuk jónak.

- Mindenesetre a vizsgálati módszer kudarcából az következik, Mr. Rosen, hogy 
cégük kénytelen lesz változtatni fõ profilján. Valójában senki sem 
kényszerítette önöket, hogy a humanoid robotokat olyan szintre fejlesszék, ahol 
elveszthetünk felettük minden kontrollt.

- Mi éppen azt állítjuk elõ, amit a gyarmatosítók kívánnak tõlünk - felelt 
Eldon Rosen. - Meghalljuk az idõk szavát, és megpróbáljuk kielégíteni a piacon 
jelentkezõ igényeket. Ha nem tettünk volna eleget a kihívásnak, és nem hozzuk 
létre ezt a szinte emberi android-típust, biztos vagyok benne, a területen 
dolgozó más cégek gondolkodás nélkül, az összes lehetséges kockázattal együtt 
vállalták volna a gyártást. Tisztában voltunk vele, milyen veszélyeket rejthet 
magában a Nexus-6 agyegység sorozatgyártása. De a maguk Voight-Kampff tesztje 
már azelõtt hatástalannak bizonyult, hogy mi a piacra dobtuk az új típust! Jobb 
lenne a helyzet, ha egy Nexus-6-ról nem sikerült volna teljes biztonsággal 
megállapítania, hogy android. Ha valódi embernek nézett volna egy organikus 
robotot, nem lenne olyan nagy baj... De nem ez történt! - Eldon Rosen hangja 
gúnyosan metszõvé változott. - Ezek alapján feltételezem, hogy a maguk 
ügyosztálya, meg az összes többi hasonló szervezet számtalan esetben olyan 
embereket szüntetett meg, akiket fejletlen empatikus képességük miatt 
androidnak véltek. Ahogy ez az unokahúgom esetében is történt volna. Önök, Mr. 
Deckard, velünk ellentétben, rettenetes morális helyzetben vannak.

- Más szóval - mondta Rick keserûen , nem adnak újabb esélyt, hogy 
leteszteljek egy Nexus-6 egységet... Jól elbántak velem!

Elsõként egy skizoid lányt dobtak elém! - És ezzel bebizonyították a vizsgálati 
módszer használhatatlanságát, gondolta. Nem kellett volna ilyen elhamarkodottan 
döntenem. Mindegy, most már késõ.

- Ismerje el, Mr. Deckard, mi gyõztünk mondta Rachael Rosen halk, nyugodt 
hangon, és mosolyogva Rick felé fordult.

Rick még mindig nem értette, hogyan csalhatta kelepcébe ilyen könnyedén a Rosen 
Társaság.

Abszolút profik, gondolta. Egy ilyen mamutcég rengeteg összegyûjtött 
tapasztalatot testesít meg. Valójában az egész Társaság nem más, mint rendkívül 
intelligens emberek csoportja. Eldon és Rachael pedig csupán a szószólóik. 
Óriási hibát követtem el, mikor úgy néztem rájuk, mint különálló, egymástól 
független személyekre!

- Nehéz lesz elmagyaráznia a felettesének, Mr. Bryantnek, miként történhetett 
meg, hogy a teszt a vizsgálat tényleges megkezdése elõtt megbukott - mondta 
Eldon Rosen. - Talán mi segíthetünk, hogy mindent megértsen, és õ is láthassa, 
kedvenc beosztottja hol hibázott. - Felmutatott a mennyezetre.
Rick felnézett, és azonnal meglátta a rejtett kamera csillogó lencséjét. Rosenék 
mindent rögzítettek!

- Azt hiszem - folytatta Eldon , most az lenne a legjobb, ha leülnénk, és 
közösen megpróbálnánk megtalálni a mindkettõnk számára kielégítõ megoldást. 
Felesleges idegeskednie. A Nexus-6 android típus létezik, és a Rosen Társaság 
szakértõi minden nehézség nélkül f elismerik. Azt hiszem, az lenne a legjobb, ha 
ezután ön is ezt mondaná magáról.

Rachael Rick füléhez hajolt.

- Szeretne egy baglyot?

- Azt hiszem soha nem leszek olyan helyzetben, hogy vegyek egyet - felelt Rick 
egykedvûen, pedig nagyon jól értette, mire gondolt a lány. A Rosen Társaság 
üzletet akar kötni vele. Heves izgalomhullám áradt szét a testében.

- Tudjuk, milyen régóta vágyik egy bagolyra - mondta Eldon Rosen, és biztatóan 
nézett unokahúgára. - Azt hiszem, Mr.Deckardnak fogalma sincs róla...

- Dehogyis nincs! - ellenkezett a lány. Pontosan tudja, mire célozgatunk. Ugye 
így van, Mr. Deckard? - Ismét Rickhez hajolt. A fejvadász érezte a testét 
körüllengõ parfümillatot. - Tudja mirõl van szó, és tisztában van vele, hogy 
gyakorlatilag már meg is kapta a baglyot... Ne feledkezzünk meg róla, Mr. 
Deckard fejvadász, és valójában nem a fizetésébõl, hanem a vérdíjakból él. így 
van, Mr. Deckard?

Rick bólintott.

- Ezúttal hány android szökött meg?

- Rick önkéntelenül is válaszolt,

- Eredetileg nyolc, de kettõt valaki már megszüntetett.

- Mennyit kap darabjáért? Rick megvonta a vállát.

- Elváltozó.

- Ha nem létezik teszt, amivel dolgozhat, egyetlen módja sem lesz rá, hogy 
felismerje az androidokat. És ha ez nem sikerül, elesik a vérdíjuktól is. Tehát, 
ha a Voight-Kampff tesztet használhatatlannak nyilvánítják...

- Hamarosan egy új módszer fog a helyébe lépni - mondta Rick. - Már korábban 
is elõfordult ilyesmi. - Pontosan háromszor, gondolta. De mindannyiszor 
elõkészületben volt egy modernebb analitikai eszköz, amit késedelem nélkül be 
lehetett vezetni a mindennapos gyakorlatba. Ezúttal azonban más a helyzet...

- Természetesen elõbb-utóbb a VoightKampff teszt is elavultnak fog számítani 
mondta Rachael. - Ám addig még van idõnk. Nagyon szeretnénk, ha a továbbiakban 
abban a szellemben végezné... hmm... sajátságos munkáját, hogy megfelelõ eszköz 
áll rendelkezésére arra, hogy felismerje a Nexus-6 típust. - Összefonta karjait 
maga elõtt, elõre-hátra hintázott, és feszült figyelemmel nézte Ricket.

- A bagolyról beszélj! - csikorogta Eldon Rosen.

- Igen. Úgy döntöttünk, ha igazolja a teszt használhatóságát, megkaphatja a 
baglyot mondta Rachael. - Scrappy a magáé lehet. Hamarosan szerzünk mellé egy 
hímet, ezért elõre ki kell kötnöm, a fiókák egytõl-egyig mind a mieink lesznek.

- Osszuk el õket! - ajánlotta Rick.

- Nem! - kiáltott Rachael, és mögötte Eldon Rosen is megrázta a fejét. - Ha 
ebbé belemennénk, akkor az örökkévalóság végéig maga lenne a baglyok népének 
társtulajdonosa. Nem, ezt nem engedjük meg! Van egy másik feltételünk is, senki 
sem örökölheti a baglyot. Ha maga meghal, a madár visszakerül a Társaság 
tulajdonába.

- Ebbe pedig én nem egyezhetem bele, mert ha megteszem, azzal aláírom a saját 
halálos ítéletemet - tiltakozott Rick. - Ha megöletnek, visszakapják a 
baglyot... Nem! Ez túl veszélyes számomra.

- Maga fejvadász, ugye? - kérdezte Rachael. - Ha igen, bizonyára tud bánni a 
fegyverekkel. Feltételezem, most is van magánál... Ha nem képes megvédeni magát, 
hogy akarta megszüntetni a hat megmaradt Nexus-6 androidot? Ezek sokkal, de 
sokkal intelligensebbek, mint a Gozzt Társaság régi W-4es modelljei.

- Ne felejtse el, általában én vadászom rájuk, és nem õk rám - felelt Rick. - 
Ha ezekkel a feltételekkel elfogadom az ajánlatukat, akkor valaki engem fog 
üldözni. - Nem tetszett neki a gondolat, hogy valaki állandóan a sarkában lesz, 
és addig leselkedik utána, míg el nem teszi láb alól. Az androidokon 
számtalanszor megfigyelte, az üldözöttség érzése még bennük is okoz néhány 
észrevehetõ pszichikai változást.

- Jól van, legyen ahogy akarja - egyezett bele Rachael. - Azt hiszem, ebbe 
bele kell törõdnünk. Halála után a bagoly az örököseié lehet. Ahhoz viszont 
ragaszkodnunk kell, hogy az összes fiókát megkapjuk. Ha ezt a feltételt sem 
fogadja el, menjen vissza San Franciscóba, és vallja be a feletteseinek, hogy a 
Voight-Kampff teszt, legalábbis ahogy maga használta, nem tudott 
megkülönböztetni egy emberi lényt egy androidtól! Nagyon valószínûnek tartom, 
hogy utána új munkát kell majd keresnie.

- Adjanak egy kis gondolkodási idõt!

- Rendben van - mondta Rachael. - Magára hagyjuk. - A karórájára nézett.

- Harminc percet kap - mondta Eldon Rosen, és a lánnyal együtt az ajtóhoz 
lépett.

Elmondták, mit akarnak, és az összes lehetõséget számba vették, gondolta Rick. A 
többi egyedül rajtam áll.

- Tökéletes csapdát eszeltek ki nekem szólt utánuk nyersen. - Minden egyes 
szavamat és mozdulatomat rögzítették, és ha akarnak, kompromittálni tudnak. 
Tisztában vannak vele, hogy a munkám a Voight Kampff módszer használhatóságától 
függ, és ráadásul itt ez az átkozott bagoly is...!

- A bagoly valóban a magáé lehet, kedves - mondta Rachael leereszkedõen. - Mi 
betartjuk az ígéreteinket. Szépen becsomagoljuk, és leküldjük San Franciscóba, a 
maga címére. Mire hazaér a munkából, már a lakásán lesz.

A fenébe!, dühöngött magában Rick. Úgy beszél arról a szerencsétlen madárról, 
akár egy tárgyról. Érdekes, a mosómedvénél hangsúlyozta, hogy fiú, de Scrappyt 
egyszer sem nevezte kislánynak. Lehet, hogy kópia? Deákkor...

- Egy pillanat! Várjanak egy percet, kérem!

Rachael megtorpant.

- Sikerült döntenie?

- Szeretnék feltenni még egy tesztkérdést - mondta Rick, miközben kinyitotta a 
táskáját. - Kérem, üljön le!

Rachael a nagybátyjára pillantott. Eldon Rosen bólintott, mire a lány 
kelletlenül visszaült korábbi helyére.

- Most mit talált ki? - kérdezte, és nyílt ellenszenvvel nézett Rickre. 
Pillantásában utálat, és... igen, félelem keveredett! Rick szinte érezte a 

Rachael csontjaiba hasító rettegést.
A tûvékony fénysugarat Rachael jobb szemére irányította, és visszatapasztotta 
arcára a fémkorongot. A lány mereven, végtelen undorral bámult maga elé.

- Ó, a táskám... - mondta Rick, miközben elõszedte a Voight-Kampff kérdéseket 
tartalmazó íveket. - Az ügyosztályon kaptam, a felszereléshez tartozik. Szép 
darab, nem?

- Igen, valóban az - bólintott Rachael.

- Száz százalékos emberbõr. - Rick megsimogatta a fekete táskát. - Halott 
gyermekek bõrébõl készítették. - A mûszer két mutatója eszeveszett vadsággal 
kilendült, de valahogy túl késõn. Ismét bekövetkezett a megfelelõ reakció, de 
egy pillanatnyi késedelemmel. Ilyen helyzetben, egy ilyen durva szituáció 
felidézésénél embereknél a reakcióidõ gyakorlatilag nulla. - Köszönöm, Miss 
Rosen - mondta Rick, és összepakolta a felszerelést. - Befejeztük. Ennyi volt az egész.

- Elmegy? - kérdezte Rachael.

- Igen. Sikerült megtudnom, amire kíváncsi voltam.

- Tehát letett arról, hogy a többi kilenc kísérleti alannyal is próbát tegyen?

- Igen. Azt hiszem, elegendõ volt önt letesztelnem. Arra a következtetésre 
jutottam, hogy mégis nagyon hatásos a módszer. - Eldon Rosenhez fordult. - A 
lány tudja? - Idõnként elõfordult, hogy az androidok agyába álmemóriát, hamis 
emlékeket programoztak, így fogalmuk sem volt valódi kilétükrõl.

- Nem - felelt Eldon Rosen. - Tökéletes kópia. Azt hiszem, csak most, a 
vizsgálat vége felé kezdte gyanítani. - A lányhoz fordult. - Ugye sejtetted?
Rachael bólintott.

- Mikor ezt az utolsó kérdést feltette, már tudtam.

- Ne félj, neked nem kell tartanod a fejvadászoktól! - nyugtatta Eldon Rosen. 

- Te nem illegálisan jöttél a Földre. Te nem szökött android vagy, hanem a 
Rosen Társaság tulajdona és alkalmazottja. - Rachael vállára tette a kezét, de 
a lány összerezzent az érintésétõl.

- Mr. Rosennek igaza van - mondta Rick. - Nem fogom megszüntetni magát, Miss 
Rosen. - Az ajtóhoz indult, de hirtelen megtorpant. - A bagoly is kópia, ugye? 
Rachael Eldonra pillantott.

- Azt hiszem, nem fogunk üzletet kötni Mr. Deckarddal - mondta a férfi. - 
Igen, a bagoly mesterséges. Valódiak már rég nem léteznek.

- Hmmm! - Rick kábultan kilépett a folyosóra. A két Rosen - Eldon és a kópia 
- némán nézett utána.

Tehát ilyen a legnagyobb, androidokat elõállító cég, gondolta Rick. Addigi élete 
során még sohasem találkozott ennyire csavaros észjárással. Nem kétséges, a 
törvényt érvényesíteni akaró ügyosztályoknak és szervezeteknek még sok bajuk 
lesz a Rosen Társasággal. És persze a Nexus-6-tal is.

Rachael!

Rick egyszerre mindent megértett.

Az a lány Nexus-6! Egész idõ alatt velem volt, és mégis... Majdnem sikerült 
rászedniük. Elképesztõen közel kerültek ahhoz, hogy bebizonyítsák, Voight-Kampff 
teszt használhatatlan. Pedig ez az egyetlen létezõ módszer, amivel a valódi 
embereket meg lehet különböztetni az androidoktól. A Rosen Társaság mindent 
elkövetett, hogy megvédje a kópiákat. El akarták hitetni velem, hogy a teszt nem 
jó semmire, és meg akartak vesztegetni, hogy a további gyártás veszélybe ne 
kerüljön... Jézusom, és még hat, Rachaelhez hasonló álemberrel kell 
szembenéznem! De az utolsó centig megszerzem a vérdíjat! Persze, ha egyáltalán 
sikerül életben maradnom.

6.

A TV-készülék percnyi szünet nélkül dörmögött, zümmögött. Ahogy John R. Isidore 
lejjebb ereszkedett az óriási, üres épület porlepte lépcsõin, felismerte Buster 
Friendly jellegzetes hangját. A komikus, mûsorvezetõ sztár szokásos modorában 
csacsogott a naprendszer számos pontjáról õt figyelõ nézõk hatalmas seregének.

- ... Halló, hello emberek! Elérkezett az idõ, hogy gyorsan megnézzük, ma 
milyen idõjárásra számíthatunk. A Mongúz mûhold jelentése szerint dél körül 
enyhe radioaktív esõ várható. Nem fog sokáig tartani, de azok, akik elmennek 
hazulról, okosan teszik, ha jól felöltöznek. A többiek pedig, ha egy mód van rá, 
^délutánig ki se mozduljanak otthonról... És ha már szóba került a várakozás, 
elárulom, csupán tíz órának kell eltelnie, és közzéteszem az oly sokszor 
begígért, létfontosságú hírt. Várjanak türelemmel, és meghallhatják különleges 
bejelentésemet. Szóljanak barátaiknak, ismerõseiknek, szomszédaiknak, el ne 
mulasszák a mûsoromat! Felfedek egy titkot, egy megdöbbentõ rejtélyt, amitõl 
eláll majd a lélegzetük! Most arra gondolhatnak, ez is csak a szokásos...

Ahogy Isidore bekopogott az ajtón, a TV azonnal elhallgatott, elnémult, mintha 
semmivé vált volna, mintha aláhanyatlott volna a sírba, melyet a halk kopogás 
ásott meg számára.

Isidore ennek ellenére érezte a zárt ajtó mögött lüktetõ életet. Érzékszervei 
felfogták az elõle rejtõzõ idegen szinte tapintható, kifejezhetetlen félelmét. 
Az új lakó a legtávolabbi szoba sarkába húzódott, hogy elkerülhesse a 
találkozást.

- Halló! - kiáltott Isidore. - Az emeleten lakom. Meghallottam a TV-jét, és 
azért jöttem, hogy összeismerkedjünk... - Feszülten hallgatózott, és várt. 
Hiába, semmi hang semmi mozgás. Szavai nem borították fel az ismeretlent. - 
Hoztam magának egy kocka margarint! - Isidore szorosan az ajtó mellé állt. - 
J.R. Isidore vagyok. Egy jónevû állatorvosnál, Mr. Hannibal Sloatnál dolgozom. 
Biztos hallotta már valahol a nevét. Nagyon híres ember. A sofõrje vagyok.
Az ajtó résnyire kinyílt. Isidore gyorsan bekukkantott, és meglátta a mögötte 
félénken összegörnyedt lányt. A lányt, aki úgy kapaszkodott a kilincsbe, mintha 
érintésétõl megszûnhetne a testét görcsberántó félelem, mintha kiszakadhatna 
belõle a rettegés, mely széttörte, és vad szeszéllyel újból összeillesztette 
vékony alakját. A lány óriási szemei üvegszerûen csillogtak, de megpróbált egy 
mosolyfélét erõltetni az arcára.

Isidore egyszeriben mindent megértett.

- Maga valószínûleg azt hitte, senki sem lakik ebben az épületben. Arra 
számított, hogy teljesen üres lesz a ház?

A lány bólintott.

- I-igen - rebegte.

- Ne féljen tõlem. Szerintem jó dolog, ha az embernek vannak szomszédai. A 
fenébe is, amíg maga nem költözött be ide, addig olyan egyedül voltam, de olyan 
egyedül, hogy el sem tudom mondani...

- Tényleg nincs magával senki? - kérdezte a lány. - Rajtam kívül csak maga 
van az épületben? - félénksége oszladozni látszott. Kihúzta magát, és 
végigsimított sötét haján. Isidore most látta csak, soványsága ellenére is 
észvesztõén csinos. Ragyogó szemeitõl arca is bájos volt. Csak egyetlen 
ruhadarabot, egy pizsamanadrágot viselt. Isidore belesett a szobába, ahol a 
padlót a szétdobált bõröndökbõl a mocskos padlóra ömlõ ruhadarabok borították. 
Természetesnek találta ezt a felfordulást, hiszen a lány csak nemrég 
érkezhetett.

- Igen. Magán kívül csak én lakom itt mondta Isidore. - Ne féljen, nem fogom 
zavarni. - Elkedvetlenedett. Lelkesen fel akarta eleveníteni a háború elõtti 
ismerkedési szokásokat, de próbálkozása merev visszautasításba ütközött. A 
lányon nem látszott, hogy egyáltalán észrevenné kínlódását. Talán nem értette 
meg, hogy ajándékba hozta a margarinkockát? Isidore úgy érezte, új szomszédja 
körül még mindig újabb és újabb, legyõzhetetlen félelemhullámok örvénylenek.

- Ó, a jó öreg Buster Friendly! Ugye az õ mûsorát nézte? - Isidore erõltetett 
jókedvével próbálta feloldani a lány merevségét. Szereti? Én minden reggel, meg 
munka után, esténként is õt nézem. Vacsora közben, lefekvés elõtt, egészen addig 
vele vagyok, míg el nem alszom. Vagyis... Ez nem egészen így van. Már jó ideje 
nem láttam, mert a TV-m... elromlott.

- Ki az a...? - kérdezte a lány, de ajkába harapott, és elhallgatott.

- Nem tudja ki Buster Friendly? - Isidore furcsának találta, hogy a lány nem 
ismeri a Föld legmulatságosabb komikusát, a világ legszórakoztatóbb emberét. - 
Hol élt eddig, hogy nem ismeri?

- Nem hiszem, hogy ez fontos lenne. - A lány Isidore-ra nézett, és mintha 
egyszeriben feloldódott volna félelme. - Örülök, hogy benézett hozzám, és ha 
majd berendezkedtem, szívesen vendégül látom. Most természetesen szó sem lehet 
ilyesmirõl.

- Miért? - Isidore meglepõdött. Nagyon furcsának találta a lányt.

Talán, gondolta, túl sokáig éltem egyedül, és megártott a magány. Lehet, hogy 
nemsokára én is olyan leszek, mint az intézetbe zárt hígagyúak?
Rosszkedvû lett.

- Segítek kicsomagolni - ajánlkozott, de a lány beljebb hajtotta az ajtót. - 
Segíthetnék elrendezni a bútorait!

- Nincsenek saját bútoraim. Ezeket mind itt találtam.

- Nem a legmegfelelõbbek.,. - Isidore egyetlen pillantással felmérte a 
berendezési tárgyak állapotát. Minden rohadt volt, a székek, a szõnyegek, az 
asztal, mind az idõ zsarnoki erejének áldozatává váltak. Valamennyit 
tönkretette, hogy hosszú évek óta senki sem használta õket. Az elhagyatottság 
nem csak az embereken, a tárgyakon is otthagyja nyomát. Isidore el sem tudta 
képzelni, hogy éhet a lány ilyen körülmények között.

- Hallgasson rám! - próbálkozott kedveskedve. - Ha végigkutatjuk az épületet, 
biztos vagyok benne, hogy találunk olyan bútorokat, amik sokkal jobb állapotban 
vannak, mint ezek. Szépen összegyûjtjük ami megtetszik, és berendezzük a 
lakását. Egyik helyrõl hozunk egy asztalt, a másikról egy lámpát, és higgye el, 
mindent megtalálunk, amire csak szüksége lehet!

- Azt hiszem, igaza van... De köszönöm, egyedül is elboldogulok.

Isidore nem hitt a fülének.

- Egyedül akar bemenni az üres lakásokba?

- Miért ne? - A lány idegesen megremegett, és úgy nézett, mintha azt hinné, 
ismét valami rosszat mondott.

- Egyszer én is megpróbáltam - magyarázta Isidore , de azóta nem merem 
megtenni. Csak a saját lakásomba lépek be, és nem törõdöm vele, mi van a többi 
helyen... a sok ezer szobában, ahol nem lakik senki. Mindegyik tele van egykori 
tulajdonosaik bútoraival, ruháival, családi fényképeivel, személyes holmijával. 
Akik meghaltak, nem tudtak, akik kivándoroltak nem akartak elvinni innen semmit. 
Az én lakásom kivételével az egész épület teljesen elkacatolódott.

- Mit csinált? - A lány nem értette a kifejezést.

- A kacat az olyan hasztalan tárgyak összessége, mint például a régi 
szórólapok, az üres gyufaskatulyák, a régi újságokat összefogó gumigyûrû, meg 
ilyesmi. Ha az ember nincs jelen, a kacat reprodukálja önmagát. Érdemes 
megfigyelni, ha úgy fekszik le egy este, hogy elõl hagyja a kacatokat, mikor 
másnap reggel felébred, kétszer annyi van belõlük, mint volt. Érthetetlen módon 
vonzzák egymást, egyre több és több gyûlik össze belõlük.

- Értem - mondta a lány bizonytalanul, de látszott rajta, még azt sem tudja 
eldönteni, komolyan beszél-e Isidore, vagy sem.

- A Kacat Elsõ Törvénye szerint minden kacat a nem-kacatból származik. Olyan 
ez, mint Gresham megállapítása a piszkos pénzrõl... Ezekben a lakásokban nem 
maradt senki, aki felvehetne a küzdelmet a kacat ellen...

- Tehát a kacat... Vagyis a szemét mindent az uralma alá hajtott - fejezte be 
a lány a mondatot, és bólintott. - Most már tényleg értem.

- Ez a lakás, amit kiválasztott magának, ez is túlságosan elkacatolódott ahhoz, 
hogy élni lehessen benne. Vissza kell szorítanunk a kacat terjedési faktorát. 
Erre az a legjobb módszer, ha a többi lakásból idehozunk bizonyos tárgyakat, 
amire szüksége van, és ezzel kirekesztjük a kacatot. Egyszerûen elzárjuk elõle 
az életteret. De... - Isidore lemondóan legyintett.

-De?

- Sohasem gyõzhetünk.

- Miért nem? - A lány kilépett a folyosóra, és behúzta maga mögött az ajtót. 
Karjait ösztönös mozdulattal összefûzte kicsiny, kemény mellei elõtt, és 
figyelmesen nézett Isidore-ra.

- A kacatot senki sem gyõzheti le véglegesen - mondta Isidore. - Csak csatát 
nyerhetünk ellene, háborút soha. Csupán egy korlátozott területrõMehet 
kiszorítani, onnan is csak idõlegesen. Én például kialakítottam a lakásomban a 
kacat és a nem-kacat közötti egyensúlyt, de ha elköltözöm vagy meghalok, ismét 
visszahódítja magának azt a helyet is. Az egész világmindenségre érvényes ez az 
elv. Az univerzum a teljes, abszolút elkacatolódás állapota felé száguld... Ez 
természetesen nem vonatkozik arra a hegyoldalra, amin Wilbur Mercer halad 
felfelé.

A lány kíváncsian meresztette rá a szemeit.

- Miért nem?

- Nem tudom, de ezt minden Mercer-hívõ érzi. - Isidore magint zavarba jött a 
lány értétlenségétõl. - Vagy talán maga nem vesz részt rendszeresen a Mercerrel 
való egyesülésben? Magának talán nincs hit-doboza? A lány nem felelt.

- Nem hoztam magammal - mondta végül. - Atra számítottam, itt találok egyet.

- De a hit-doboz a legszemélyesebb és legértékesebb tárgy, amit egy ember a 
magáénak mondhat! - Isidore izgatott lett. - A testünk szerves része! A 
hit-doboz segítségével léphetünk kapcsolatba más emberekkel, ennek segítségével 
vethetünk véget magányunknak... De biztos vagyok benne, ezzel maga is tisztában 
van. Ezt minden élõ ember tudja, mert Mercer kegyesen még azt is megengedi, hogy 
a hozzám hasonló híga-... - Elharapta a szó végét, de tudta, elkésett. A lány 
arcán fellobbanó irtózat láttán megértette, elárulta magát. - Tudja, kis híján 
sikerült az IQ-tesztem - mondta halk, remegõ hangon. - Nem vagyok nagyon 
különleges. Higgye el, sokban különbözöm az utcán kódorgó õrültektõl! Látja, 
Mercer így is elfogad!

- Tudomásom szerint nagyon sokan éppen ezért bírálják a Mercer-hitet - mondta 
a lány közömbös, tárgyilagos hangon.

Nem akart megbántani, gondolta Isidore, csak közölni akarta a tényt, miként 
vélekedik a hígagyúakról.

- Azt hiszem, most az lesz a legjobb, ha felmegyek a lakásomba. - Isidore, 
markában az olvadozó margarinkockával a lépcsõ felé indult.

A lány közömbös arccal nézett utána.

- Várjon!

- Tessék? - fordult hátra Isidore.

- Szeretném, ha segítene a lakásom berendezésében, és a bútorok 
összegyûjtésében. Csináljuk úgy, ahogy maga mondta! - Isidore elé lépett. 

Meztelen felsõteste tökéletes volt, egyetlen grammnyi súlyfelesleget sem 
lehetett felfedezni rajta. - Hánykor ér haza a munkából?

- Ha így látja jónak... Mi lenne, ha készítene valami vacsorát? Beszerzem a 
hozzávalókat.

- Nem, még nagyon sok dolgom van. Nem lesz idõm ilyesmire. - A lány könnyedén 
kitért a kérés elõl. Isidore nem értette, miért tette, de látta, eltûnt a 
félelme. Megszûnt a rettegése - ám valami hideg furcsaság lépett a helyébe.
Olyan érzésem támad tõle, gondolta Isidore mintha az arcomba csapna a lakott 
világokat elválasztó ûr hidege. Igen, ebbõl a lányból a semmi lehelete árad. Nem 
azért érzem így, mert csinált, vagy mondott valamit. Nem. Talán éppen azért, 
mert valamit nem csinált, nem mondott ki...

- Talán majd legközelebb - tette hozzá a lány, és visszahúzódott lakása 
ajtajába.

- Bemutatkoztam már? - kérdezte Isidore. - John R. Isidore vagyok. Dolgozom, 
és a fõnököm...

- Igen, már mondta, kinek dolgozik. - A lány kinyitotta az ajtót. - Ha jól 
emlékszem, valami Hannibál Sloat nevezetû személynek, aki szerintem a maga 
képzeletén kívül sehol sem létezik. Az én nevem... - Hideg tekintettel meredt 
Isidore-ra. - Rachael Rosen vagyok.

- Kapcsolatban van a Rosen Társasággal? A naprendszer legnagyobb humanoid 
kópiát gyártó cégéhez tartozik? Annak a Rosen családnak a tagja, ami ellátja a 
gyarmatosítókat robotokkal?

Furcsa kifejezés suhant át a lány arcán.

- Nem - mondta. - Soha nem hallottam róluk. Fogalmam sincs, mirõl beszél, és 
azt hiszem, túl élénken mûködik a fantáziája! J.R. Isidore, a hígagyú... Méghogy 
saját, személyes hit-doboz! Szegény Mr. Isidore! Csak sajnálni tudom 
butaságáért.

- De a neve alapján...

- Miért, mi van a nevemmel? Pris Stratton vagyok, de mindenki csak Prisnek 
szólít. Maga is nevezhet így. - Eltûnõdött. - Nem, mégsem. Jobb, ha Miss 
Strattonnak szólít, mert még nem ismerjük egymást igazán. Legalábbis én nem 
tudom, hogy maga kicsoda! - Az ajtó bezáródott a lány mögött, Isidore pedig 
magára maradt a porlepte, sötét folyosón.

Talán, gondolta J.R. Isidore az olvadozó margarinkockát markolva, mégis 
meggondolja magát, és megengedi, hogy tegezzem, hogy Prisnek szólítsam. Talán 
kiengesztelhetem valamivel. Mondjuk ha szereznék vacsorára egy doboz háború 
elõtti zöldségkonzervet... Lehet persze, hogy nem tud fõzni. Nem számít - majd 
én elkészítem helyette az ételt. Megmutatom neki, hogyan kell csinálni, hátha 
valamikor még szüksége lesz rá. Biztosra veszem, hogy meg akarja tanulni. 
Szerintem minden nõ szeret fõzni, még a hozzá hasonló fiatal lányok is. 
Egyszerûen ilyen a beállítottságuk...

Felkapaszkodott a sötét lépcsõkön, és visszatért saját lakásába.
Ez a lány egyszerûen megközelíthetetlen, gondolta, miközben felvette fehér 
egyenruháját. Már biztos volt benne, akkor is el fog késni a munkából, ha siet. 
Mr. Sloat nagyon dühös lesz rá. Ez sem érdekelte igazán, gondolatai egyre csak 
Pris körül keringtek.

Olyan furcsán viselkedett! Nem hallott Bústér Fríendlyrõl. Ez szinte lehetetlen, 
hiszen õ a legfontosabb élõ személyiség! Természetesen Wilbur Mercer után. Habár 
Mercer nem ember. Talán a csillagokból érkezett, és valamely kozmikus erõ 
hatására került kapcsolatba a mi kultúránkkal. Sokan így gondolják - még Mr. 
Sloatnak is ez a véleménye. Biztosra veszem, ha valaki, akkor Hannibál Sloat 
ismeri az igazságot... Az is elég furcsa, hogy a lány mintha a saját nevével 
sem lenne tisztában. Lehet, hogy segítségre van szüksége? De milyen segítséget 
nyújthatna neki egy különleges, egy olyan hígagyú, mint én? Mire vagyok én jó? 
Nem nõsülhetek meg, nem lehetnek utódaim. Tehetetlenül arra kell várnom, mikor 
gyõz le a por. Semmit sem tudnék felkínálni Prisnek.

Egyenruhába öltözötten kilépett a lakásából, felment a tetõre, és beszállt 
ütött-kopott légautójába.

Egy órával késõbb már a cég teherautójával száguldozott. Begyûjtötte az aznapi 
elsõ hibásan mûködõ állatot. A mûmacska a kocsi hátuljában, egy portaszító 
plasztik hord ketrecben zihált és szenvedett. Meghökkentõen élethû volt. Isidore 
megvizsgálta, majd visszaindult a Van Ness Állatkórházba. A gondosan álcázott 
kis cégnek alig volt valami jelentõsége a kópiák javításával foglalkozó 
társaságok vad konkurenciaharcában.

A macska kínlódva vinnyogott.

Hû, ez olyan, mintha tényleg haldokolna, állapította meg Isidore. Talán kimerült 
az energiatelepe. Nem, az nem lehet. Legalább tíz évig kell kitartania. Biztos 
zárlatos lett, és kiégett néhány áramköre. Nem lesz könnyû megjavítani. Mit 
Borogrove nem lesz elragadtatva tõle, pedig õ az Állatkórház egyetlen 
mûszerésze. Még szerencse, hogy nem ígértem semmit a macska gazdájának. Az ördög 
tudja, mikor lesz kész! Igaz, a fickó sem törõdött velem különösebben. Kezembe 
nyomta a macskát, valamit magyarázott, hogy az éjszaka folyamán hirtelen rosszul 
lett, aztán bevágódott a vadonatúj kocsijába, és elrepült. Biztos dolgozni ment. 
Nem ismerem, egészen új ügyfél lehet...

Isidore a macskára nézett.

- Kibírod, míg a mûhelybe érünk? - kérdezte.

A vinnyogás erõsödött.

- Jól van, cicus, akkor megpróbálok segíteni rajtad - határozta el magát 
Isidore. - Lehet, hogy csak a telepedet kell feltölteni.
A legközelebbi háztetõre ereszkedett, de nem állította le a motort. Hátramászott 
a macskához, és kinyitotta a cég emblémájával díszített dobozt. Isidore mindig 
büszke volt erre a jelre, a ruhájára is ráfestették, ezért aki csak látta, 
állatorvosnak hitte.

A szürke irhájú kópia fájdalmasan vinnyogott. Szája habzott, videó lencséi 
dermedten csillogtak, fém állkapcsai összeszorultak. Isidore elcsodálkozott. A 
gépállatokba épített betegség-áramkörök mindig lenyûgözték. A macskát is úgy 
építették, hogy mikor gyengült az energia ellátása, úgy nézett ki, mint egy 
beteg állat, és nem úgy, mint egy hibásan mûködõ szerkezet.

Errõl még én is elhittem volna, hogy eredeti... - Isidore a kópia gyomra táján 
kotorászott, de sehol sem találta a prém alá rejtett vezérlõpanelt és a telepek 
gyorstöltõ csatlakozóját. Nem keresgélhetett sokáig, a gép már már leállt. Ha 
valóban rövidzárlat, akkor valamennyi áramkör nagyon gyorsan kiéghet. Meg kellene 
keresnem az egyik energiakábelt! Ha azt elvágom, a baj nem terjedhet tovább... 
A mûhelyben Miit majd újra összeforrasztja.

Végigfuttatta ujjait az álgerinc mentén. Valahol itt kell lenniük a kábeleknek! 
Átkozottul profi munka, abszolút tökéletes utánzat. Még tüzetesebben 
megvizsgálta a macskát, de nyomát sem találta annak, amit keresett. Biztos 
Wheelright & Carpenter gyártmány. Iszonyatos áruk van, de megéri. Ez tényleg 
olyan, mint az igazi!

Isidore feladta a próbálkozást. A macskakópia hirtelen megmerevedett. Elég sokba 
fog kerülni a javítás. A gazdája biztos lusta volt, vagy egyszerûen 
megfeledkezett az évente háromszor végrehajtandó tisztításról és olajozásról. Ha 
ezt megteszi, elkerülhette volna a bajt. Talán ebbõl majd tanul. Most aztán 
kemény leckét kap!

Visszakászálódott a vezetõülésbe, hátrarántotta a kormányt, és a teherautó 
felszállt a tetõrõl. A javítómûhelyig meg sem állt. Isidore örült, hogy nem kell 
hallgatnia a macska idegtépõ vinnyogását.

Furcsa, gondolta. Tudom, hogy csak programozott géphang volt, mégis görcsbe 
rándult tõle a gyomrom. Ó, bárcsak szerezhetnék valami más munkát! Ha sikerült 
volna az az átkozott IQ teszt, nem kellene álérzésekkel ellátott mûállatokkal 
bajlódnom. Miit Borogrove-ot és a fõnököt sohasem zavarja különösebben a 
szenvedésük.

Ezek szerint bennem van a hiba? Talán mindenki ilyen lesz, mikor hozzám 
hasonlóan visszacsúszik az evolúció létráján, mikor különlegessé válik... 
Legjobb, ha nem is gondolok ilyesmire!

Semmi sem szomorította el jobban, mint mikor idõnként összehasonlította magát 
egykori, okos énjével. A Földön lézengõ sok ezer különlegessel együtt J.R. 
Isidore is menthetetlenül sodródott a teljes õrület felé. Érezte, ha elveszti 
maradék eszét, élõ kacattá változik majd.

Hogy megelõzze a gyakran rátörõ magányhullámokat, bekapcsolta a rádiót, és 
megkereste azt az adót, ahol Buster Friendly audio show-ja zajlott. A 
TV-mûsorhoz hasonlóan ez is napi huszonhárom órán át szórakoztatta az embereket. 
A fennmaradó, a huszonnegyedik órát szertartásos búcsûzkodás, tíz perc áhitatos 
csend, és vidám üdvözlések töltötték ki.

- ...Örülök, hogy ismét vendégül láthatom! - kiáltotta Buster Friendly. - Már 
két nap telt el azóta, hogy utoljára találkoztunk magával, Amanda. Azóta talán 
belevágott egy újabb film forgatásába?

- Hát, tennap schon rá akartam szánni magam, aber ma' hét órakor 
felkeltettek... Mióta legutoljára a mûsorban szerepelt, Amanda kiejtése semmit 
sem változott.

- Reggel hét órakor? - kérdezett közbe Buster Friendly.
- Ahogy mondja, liebling, hajnali hét óra volt! - Amanda Werner nevetése éppen 
olyan erõltetett volt, akár Buster Friendly-é.

A soha véget nem érõ mûsorokban felbukkant idõnként néhány humoristának csúfolt 
vidéki fickó, meg egy-két különleges mellbõséggel megáldott, meghatározhatatlan 
országból származó, gyönyörû hölgy. A nõk Amanda Wernerhez hasonlóan 
színésznõnek vagy képzõmûvésznek vallották magukat, de egyedül Buster Friendly 
végtelen show-jában lehetett velük találkozni. Vendéglátójuk minden egyes 
alkalommal olyan kitörõ szívélyességgel üdvözölte õket, mintha hosszú évek óta 
nem találkozott volna velük, pedig például Amanda - Isidore egyszer 
összeszámolta - hetente legalább hetven órán át szerepelt.

Vajon Buster Friendly hogy osztja be az idejét?, töprengett. Hogy tud ennyi 
audio- és videó mûsornál jelen lenni? És Amanda Werner... Õ vajon hogy talál rá 
idõt, hogy hónapokon, éveken át minden másnap Buster Friendly vendége lehessen? 
Hogy lehet, hogy még nem untak rá egymásra, és mindig képesek valami újat 
kitalálni, mikor együtt vannak?

Sosem ismételték magukat - Isidore legalábbis nem emlékezett ilyen esetre. A 
szereplõk mindig szellemesek és vidámak voltak. Amanda haja mindig tündökölt, 
szemei ragyogtak, fogai hibátlanul csillogtak. Sohasem volt csúnya, sohasem 
fáradt el, és egyetlenegyszer sem szégyellte el magát Buster Friendly csípõs 
megjegyzéseinek sorozatától. Buster Friendly show-ját a Föld egész területén, a 
mûholdak segítségével még a gyarmatbolygókon is lehetett fogni. Sõt, már
a Proxima felé is útnak indítottak kísérleti adásokat. Ahogy az elsõ kivándorlók 
odaérnek és letelepednek, Buster Friendly mûsora várja majd õket.
Isidore szerette Buster Friendlyt, de valami azért nem tetszett neki benne. 
Buster alig észrevehetõen, de egyfolytában nevetségessé akarta tenni a 
hit-dobozokat. Mint most is,

- ... Mondhat bármit, engem egyetlen szikla sem karcolhat meg! - vágott vissza 
Amanda Werner egyik megjegyzésére. - Ha én felmegyek egy hegyoldalon, mindig 
viszek magammal néhány üveg Budweiser sört! - A stúdió közönségébõl kitört a 
röhögés. - Erfõl jut eszembe, mostantól számítva... már csak tíz órát kell 
várniuk, hogy ígéretemhez híven leleplezzem a titkot!

- Ha noch einmal hegyre mászik, vigyen engem is! - kiáltott Amanda 
lelkendezve. Wenn aztán jönnek azok a kõdobálók, majd mekvédem magát!

A közönség ujjongott örömében, de J.R. Isidore-ban mintha a tehetetlen düh 
bombája robbant volna. Miért gúnyolja ki Buster Friendly és Amanda Werner a 
Mercer-hitet? Rajtuk kívül senki sem próbálkozott ilyesmivel, még az ENSZ is 
elfogadta. Az amerikai és az orosz rendõrség pedig nyilvánosan elismerte, a 
Mercer-hit hatására fantasztikus mértékben lecsökkent a bûnözés. Ez érthetõ is, 
hiszen az állampolgárok Mercernek köszönhetõen sokkal jobban figyeltek egymásra, 
mint annakelõtte. Titus Corning, az ENSZ fõtitkára sokszor kijelentette, az emberi 
fajnak nagyon nagy szüksége van az empátiára.

Lehet, hogy Buster Friendly féltékeny Mercerre?, találgatott Isidore. Ez mindent 
megmagyarázna. Buster Friendly és Wilbur Mercer versenyben állnak egymással. De 
vajon miért?

Az elménkért, válaszolt nyomban saját kérdésére. Mindketten azért harcolnak, 
hogy a lelkünket, a tudatunkat irányíthassák. A mérleg egyik serpenyõjében 
Buster Friendly és gúnyos megjegyzései, a másikban Wilbur Mercer és a hit-doboz 
van... Ez fantasztikus felfedezés! El kell mondanom Hannibál Sloatnak! 

Megkérdezem tõle, tényleg így van-e. Õ mindenre tudja a választ.
Amint leereszkedett a Van Ness Állatkórház tetejére, Isidore felkapta az 
élettelen macskakópiát rejtõ dobozt, és egyenesen Hannibál Sloat irodájába ment. 
Mikor belépett, Mr. Sloat bosszús tekintettel nézett fel az elõtte 
szétteregetett leltárívekbõl. Szürke arca szinte hullámzott a számtalan 
forradástól. Túl öreg volt ahhoz, hogy kivándoroljon, ezért - bár nem volt 
különleges - arra ítéltetett, hogy hátralevõ napjait a Földön élje le. A por 
az évek során szinte szétrágta testét, arca és gondolatai szürkévé váltak, lábai 
és karjai összeaszalódtak, szeme - és szemüvege - elhomályosult. Valami 
érthetetlen ok miatt Sloat sohasem tisztította meg a szemüvegét. Mintha felhagyott 
volna a védekezéssel, mintha feladta volna a harcot, beletörõdött, hogy a radioaktív 
szenny végül a sírba fogja taszítani. 
Látása elhomályosult, szinte megvakult, és érezte, hamarosan többi érzékszervét 
is elveszíti majd. Tudta, krákogó madárhangja fog legtovább az övé maradni, míg 
egyszer azt is elrabolja tõle a sugárzó por.

- Mit hoztál? - kérdezte Isidore-t.

- Egy zárlatos macskát. - Isidore az asztalra, az iratkupacok tetejére 
állította a hordketrecet.

- Minek teszed ide? Mit nézzek rajta? Sloat dühös lett. - Vidd le a mûhelybe 
Miltnek! - adta ki utasítását, de közben automatikus mozdulattal elõhúzta a 
kópiát. Valaha õ is mûszerész volt. Nagyon jó mûszerész.

- Azt hiszem, Buster Friendly és Wilbur Mercer harcot folytat egymással a 
lelkünkért - mondta Isidore.

- Ha így van - mondta Sloat a macskát vizsgálgatva , Buster Friendly áll 
gyõzelemre.

- Lehet, hogy most ez a helyzet, de végül veszíteni fog.

- Ugyan miért?

- Mert Wilbur Mercer mindig megújul. Õ örökkévaló. Letaszítják ugyan a hegy 
tetejérõl, lezuhan a kriptavilágba, de egészen biztos, hogy egy új testbe 
költözve kiemelkedik belõle. És vele együtt mi is... Tehát mi magunk is 
halhatatlanok vagyunk... - Isidore elcsodálkozott, mennyi mindent sikerült egyszerre elmondania. Mr. Sloat jelenlétében általában csak zavart dadogásra 
volt képes.

- Buster Friendly is halhatatlan. Éppen úgy, ahogy Mercer. Nincs közöttük semmi 
különbség.

- Hogy lehetne halhatatlan? Nem hisz Mercerben, és õ is ember!

- Nem tudom, miként lehetséges, de így van - mondta Sloat. - Ez is azok közé 
a dolgok közé tartozik, amiket titkolnak elõlünk.

- Elképzelhetõ... Ez megmagyarázná, hogyan tud minden nap negyvenhat órányi 
mûsorban szerepelni.

- Pontosan errõl van szó.

- És Amanda Werner, meg a többiek?

- Õk is halhatatlanok.

- Talán mindannyian egy másik galaxisból származó felsõbbrendû életforma 
képviselõi?

- Lehetséges - mondta Sloat, miközben még mindig a macskát nézegette. Levette 
porlepte szemüvegét, és szabad szemmel bámult a kópia nyitott szájába. - Ez 
Mercer esetében is elképzelhetõ - tette hozzá alig hallhatóan, majd nagyot 
káromkodott. - Ez a macska nem kópia! Tudtam, hogy elõbb utóbb be fog következni 
valami ilyesmi. Ez egy valódi állat volt! És elpusztult! - Dühödten átkozódni 
kezdett.

A termetes, ragyás képû Miit Borogrove jelent meg az iroda ajtajában.

- Mi a baj? - kérdezte. A macskára nézett, beljebb lépett, és felemelte a 
tetemet.

- Ez a hígagyú hozta be - mondta Sloat. Isidore jelenlétében még sohasem 
használta ezt a kifejezést.

- Ha még élne, átvihetnénk egy valódi állatkórházba - mondta Miit. - Kíváncsi 
vagyok, mennyit ér... Van valamelyikõtõknél egy Sidney katalógus?

- A b-b-biztosítás nem fe-fedezi az árát? kérdezte Isidore. Lábai megremegtek, 
zöld pettyekkel tarkított szürkésbarnára változott elõtte a világ.

- De igen - felelt Sloat vicsorogva. - Nem is a pénz miatt idegeskedem! Az 
keserít el, hogy megint elvesztettünk egy élõlényt. Nem láttad rajta, hogy 
valódi? Nem vetted észre a különbséget?

- Elég furcsának találtam - nyögte Isidore , de azt hittem, csak egy 
tökéletes utánzat. Teljesen megtévesztett.

- Nem hiszem, hogy Isidore hibás lenne mondta Miit nyugodtan. - Az õ számára a 
kópiák is élõlények. Még az is lehet, hogy segíteni próbált rajta. - Isidore 
felé fordult. Csináltál vele valamit? Megpróbáltad feltölteni a telepét? Vagy 
talán a zárlatot akartad lokalizálni?

- I-igen - vallotta be Isidore.

- Ez a macska valószínûleg olyan rosszul volt, hogy semmiképpen sem maradt 
volna életben - mondta Miit. - Ne nyaggasd a hígagyút, Han! Végeredményben 
helyesen cselekedett. A kópiák észvesztõén hasonlítanak a valódi állatokra, 
ráadásul az újabb típusokba már betegség-áramköröket is beépítettek. Különben az 
élõlények elõbb utóbb mind elpusztulnak. Éppen ezért kockázatos, ha valaki ilyet 
tart. Mi még nem szokhattuk meg az ilyen baleseteket, mert csak gépeket gyógyítunk.

- Borzasztó veszteség! - sóhajtott Sloat.

- Mercer sze-szerint - makogta Isidore, m-m-minden élet örök. A körforgás az 
állatok számára is teljes. Ú-úgy értem, v-v-valamennyien felkapaszkodunk a 
hegyoldalra, aztán m-meghalunk, és... a kripta világba merülünk, majd 
újjászületünk.

- Ezt inkább a macska tulajdonosának magyarázd! - kiáltott Sloat.
Isidore azt hitte, rosszul hallja.

- Úgy é-érti, nekem kell megmo-megmondanom a rossz hírt? De hiszen m-mindig 
maga i-i-intézi a vidifonhívásokat! - Rettegett a vidifontól, és ha arra 
gondolt, hogy egy idegennel kell beszélgetnie, szinte elájult. Errõl 
természetesen Mr. Sloat is tudott.

- Ne erõltesd! - kérte Miit. - Inkább megteszem én. - A kagyló után nyúlt. 

- Mi a szám?

- Itt van valahol... Ó, pedig eltettem! - Isidore végigkutatta kezeslábasa 
zsebeit.

- Azt akarom, hogy a hígagyú hívja fel a fickót - mondta Sloat. - Ez lesz a 
büntetése.

- É-én n-n-nem tudok ha-használni a v-vidofont! - tiltakozott Isidore, és a 
szíve majd kiugrott a helyérõl izgalmában. - Szõrös vagyok, csúnya, koszos, 
görnyedt, kuszák a fogaim, és egészen megszürkült a bõröm - hadarta egy szuszra. 

- Képtelen vagyok rá, mert beteggé tett a sugárzás. O, jaj! Azt hiszem, mindjárt meghalok! 

Miit elmosolyodott.
- Ha ilyen beteg lennék, én sem tudnám felhívni azt az embert - mondta 
Sloatnak. Gyerünk, Isidore! Ha nem adod ide a macska tulajdonosának számát, nem 
tudom felhívni. Akkor aztán valóban neked kell megtenned!

- A hígagyú beszél - mondta Sloat eltökélten. - Vagy kirúgom. - Komor 
egykedvûséggel bámult maga elé.

- Ugyan, hagyd már! - tiltakozott Miit.
- É-én nem sze-szeretem, h-ha hígagyúnak neveznek. Ez a por ma-maguknak is 
megártott, de szerencsére n-nem az agyukat károsította meg. Csak a testükkel 
b-bánt el!

Aztán eljutottak a tudatáig fõnöke szavai. Lehet, hogy tényleg kirúgja? 

Megdöbbent.

Nem! Bármivel fenyeget, képtelen vagyok megtenni, amit kér tõlem!

Hirtelen eszébe ötlött, látta ahogy a macska gazdája munkába indul. Tehát nincs 
a lakásában senki!

- A-azt hiszem, m-mégis felhívom mondta, és elõhúzta a cédulát, amin a 
vidifonszám volt.

- Látod? - kérdezte Mr. Sloat Milttõl. Meg tudja tenni, ha rákényszerítik.

Isidore a vidifon elé ült, és tárcsázni kezdett.

- Igazad van - felelt Miit. - De nem kellene ilyen erõszakosnak lenned vele. 
Jól beszélt a fiú, a por veled is csúnyán elbánt. Nemsokára megvakulsz, és egy 
pár év múlva teljesen megsüketülsz.

Te sem panaszkodhatsz! - vágott vissza Sloat. - Ha látnád milyen a bõröd! 
Olyan sápadt kutyaszarszíne van...

A vidifon képernyõjén egy közép-európainak látszó nõ óvatos arca jelent meg.

- Tessék.
- Mrs. Pilsen? - kérdezte Isidore, és rémület áradt szét benne. Arra nem 
számított, hogy a macska tulajdonosának felesége is lehet. - A ma-macskájukról 
sz-szeretnék beszélni önnel... - Elakadt a szava, és durva mozdulattal 
megdörzsölte rángatózó arcát. A macskájukról...

- Ó, igen! Már emlékszem, maga vitte el Horáciuszt - mondta Mrs. Pilsen. - 
Ugye vírusos tüdõgyulladást állapítottak meg nála? A férjem ugyanis erre 
gyanakodott.

- A macskájuk elpusztult.

- Ó, szentséges ég! Ez nem lehet igaz!

- Nyugodjon meg, asszonyom! Pótolni fogjuk. Van biztosításunk az ilyesfajta 
ügyekre. - Isidore Mr. Sloatra nézett, és úgy látta, fõnöke helyeslõén pillant 
rá. - Cégünk tulajdonosa, Mr. Hannibal Sloat... - Belezavarodott a 
mondókájába. - Mr. Sloat személyesen...

- Nem! - szólt közbe Sloat. - Küldünk nekik egy csekket, és kész. Megfizetjük 
a Sidney katalógusban jelzett árat.

- ...Mr. Sloat személyesen fogja kiválasztani maguknak az új macskát. - 
Isidore elcsodálkozott saját szavain. Belebonyolódott egy beszélgetésbe, amit 
nem tudott abbahagyni, de zavart gondolatai miatt folytatni sem volt képes. 
Sloat és Miit Borogrove dermedten bámult rá. - Milyen macskát szeretne? 
- folytatta Isidore. Szín, nem, fajta... Man-szigeti, perzsa, abesszín?

- Horáciusz meghalt! - zokogta Mrs. Pilsen.

- Vírusos tüdõgyulladása volt. A kórházba szállítás közben vesztette életét. 
Fõorvosunk, Dr. Hannibál Sloat szerint semmit sem tehettünk a megmentéséért. 
Talán nem tartja szerencsének, Mrs. Pilsen, hogy pótolni fogjuk? Azt hiszem, ez 
a legkevesebb, amit önökért tehetünk.

Mrs. Pilsen vígasztalhatatlanul sírt.

- Nincs még egy olyan macska, mint Horáciusz volt! Ó... Még kiscica volt, mikor 
hozzánk került. Sokszor úgy nézett ránk, mintha kérdezni akart volna valamit. 
Sajnos sohasem értettük meg, mit... Talán most már tudja a választ. - Könnyek 
patakzottak végig az arcán. - Azt hiszem, ezt a titkot elõbb utóbb mindannyian 
megismerjük.

Isidore-nak - szokatlan módon - támadt egy ötlete.

- Mit szólna hozzá, asszonyom, ha megkapná a macskája pontos mását? A 
Wheelright & Carpenter céggel készíttetnénk el a kópiáját. Megszólalásig 
hasonlítana az eredetire.

- Ez rettenetes! - tiltakozott Mrs. Pilsen. Hogy merészel ilyet javasolni? Ezt 
nehogy meg merje említeni a férjem elõtt! Ed nagyon hamar feldühödik... Jobban 
szerette Horáciuszt, mint eddig bármelyik macskáját. Pedig gyermekkora óta mindig
volt neki egy.

Miit kikapta Isidore kezébõl a vidifon kagylóját.

- Két lehetõséget ajánlunk, asszonyom. Vagy elküldjük önnek a Sidney 
katalógusban megjelölt árat, vagy, ahogy Mr. Isidore javasolta, készíttethetünk 
egy kópiát. Mi is nagyon fájlaljuk szegény Horáciusz halálát, de ahogy Mr. 
Isidore kifejtette, nem segíthettünk rajta. A vírusos tüdõgyulladás macskák 
esetében sajnos a legtöbbször végzetes. - Miit hangja olyan magabiztosan 
csengett, mjntha értene a gyógyításhoz. A Van Ness Állatkórházban hármójuk közül 
valóban õ volt a legalkalmasabb arra, hogy üzleti és hivatalos ügyeket vidifonon 
keresztül intézzen.

- Képtelen leszek elmondani a férjemnek, mi történt!

- Semmi baj, asszonyom! - felelt Miit, és bátorító mosolyra húzta a száját. 

Felhívjuk, és tudatjuk vele a rossz hírt. Megadná nekünk a munkahelyi 
vidifonszámát?

- Várjon csak! - mondta Mrs. Pilsen, és úgy tûnt, mintha kezdene magához 
térni. Talán mégis annak az elõbbi úrnak van igaza. Azt hiszem, elfogadom a 
Horáciusz mintájára készült kópiát. De Ed nem tudhatja meg! Elképzelhetõ, hogy 
az utánzat olyan hû másolat lesz, hogy a férjem nem veszi majd észre a 
különbséget?

- Természetesen teljesítjük a kívánságát, de eddigi tapasztalataink szerint 
csak az olyan felületes szemlélõket lehet becsapni, mint a szomszédok. Az állat 
tulajdonosát semmiképp sem. Tudja, aki egy gépállat közvetlen közelébe kerül, 
azonnal felismeri, hogy nem élõlény.

- Ed sohasem ért hozzá Horáciuszhoz. Én viseltem a gondját. Még a homokos 
dobozát is én ürítettem ki. Igen, szeretném, ha próbát tennék azzal a 
mûállattal. Ha esetleg nem válik be, akkor maguk ígéretük szerint úgyis keresnek 
nekünk egy másik macskát... Nem akarom, hogy a férjem tudomást szerezzen róla, 
mi történt! Azt hiszem, nem élné túl a megrázkódtatást. Pontosan ezért nem akart 
sohasem közelebb kerülni Horáciuszhoz. Attól félt, hogy szegény kicsikénket még 
ennél is jobban megszereti. Mikor aztán megbetegedett, Ed pánikba esett, és nem 
mert szembenézni a tényekkel. Ezért várt olyan sokáig azzal, hogy hívja magukat. 
Túl sokáig... Én megéreztem, hogy baj lesz. - Bólintott, és visszafojtotta 
könnyeit. - Mennyi idõ múlva kaphatjuk meg az új állatot?

- Azt hiszem, tíz nap alatt elkészül - felelt Miit. - Napközben szállítjuk 
majd le, mikor a férje nem tartózkodik otthon. - Elköszönt és letette a 
kagylót. - A férfi azonnal észre fogja venni. Öt másodperc sem telik bele, és 
máris tudni fogja, mivel áll szemben. De ha a felesége ennyire akarja, hát 
teljesítjük a kívánságát.

- Akik igazán szeretik az állataikat, ilyenkor rettenetesen ki tudnak borulni 
- mondta Sloat komoran. - Örülök, hogy nem egy valódi kórházat vezetek, mert 
akkor vég nélkül ilyen hívásokon és magyarázatokon kéne átesnünk... - 
Isidore-ra nézett. - Ha jobban belegondolunk, nem is vagy te olyan nagyon buta. 
Ügyesen elintézted a dolgot.

- Tényleg nagyon okos volt - bólintott Miit. - Hú, micsoda meleg helyzet! - 
Felemelte a döglött Horáciuszt. - Leviszem a mûhelybe. Han, szólj át a 
Wheelright & Carpenter ügyeletére, és hívd ki az egyik konstruktõrüket! 
Szeretném, ha még ma levennék a méretet errõl a szerencsétlen cicusról. Nem 
fogom megengedni nekik, hogy elvigyék a tetemet. Én magam akarom 
összehasonlítani majd a kópiával.

- Azt hiszem, ezt az ügyet nyugodtan Isidore-ra bízhatjuk - felelt Mr. Sloat. 

- Ha Mrs. Pilsennel sikerült szót értenie, ezt is el tudja intézni.

- Bárhogy kérik, ne egyezz bele, hogy elvigyék az eredetit - mondta Miit 
Isidorenak. - Megpróbálják majd megszerezni, mert ez átkozottul megkönnyítené a 
dolgukat. Légy velük kemény és határozott!

- Rendben... - Isidore izgatottan hunyorogni kezdett. - Fel is hívom õket, 
mielõtt Horáciusz teste oszlásnak indul. Ugye jól tudom, a halott testek 
felbomlanak? - Különös, mámoros érzés kerítette hatalmába.

8.

Rick Deckard az ügyosztály légautójával a Lombard Streeten álló Igazságpalota 
tetejére ereszkedett, felkapta a táskáját, és levonult Harry Bryant irodájába.

- Hamar visszajöttél - mondta a felügyelõ. Hátradõlt a székén, és 
felszippantott egy csipetnyi burnótot.

- Elvégeztem a feladatot. - Rick leült, maga mellé tette a táskát.

Elfáradtam, gondolta. A kimerültség csak akkor kezdett eluralkodni rajta, mikor 
visszatért Seattle-ból. Már nem volt benne biztos, hogy van elég ereje az elõtte 
álló munka elvégzéséhez.

- Dave hogy van? - kérdezte. - Beszélhetek vele? Mielõtt az elsõ android után 
indulok, szeretnék kérdezni tõle egy-két dolgot.

- Azt hiszem, az lesz a legjobb, ha Polokovval kezded a sort. Ez az, ami 
lelõtte Dave-et. Minél elõbb meg kell tõle szabadulnod, mert õ már tudja, hogy a 
nyomában vagyunk.

- Tehát nem beszélhetek Dave-vel?

Bryant válasz helyett felemelt egy homályos, elmosódott szöveggel teleírt 
papírlapot.

- Polokov köztisztasági alkalmazott lett.

- Ilyen munkát nem csak a különlegesek végezhetnek?

- Eljátszotta, hogy különleges. Méghozzá nem is hígagyúnak, hanem egyenesen 
betonfejûnek tettette magát. Nem tudom eldönteni, hogy tényleg megõrült-e, 
vagy csak színészkedett. Kitûnõen játssza a hülyét. Éppen ezzel tévesztette meg 
Dave-et is. Polokov úgy néz ki, mint egy betonfejû, Dave pedig nyugodt lélekkel, 
mit sem sejtve besétált a csapdájába. Meggyõzõdtél róla, hogy a Voight-Kampff 
teszt használható? Sejtem, min mehettél keresztül Seattle-ben... Tényleg biztos 
vagy a dologban?

- Igen. - Rick nem akart kitérni a részletekre.

- Jól van. De vigyázz, mert ha egyetlen hiba is becsúszik, véged!

- Kópiavadászat közben nem lehet tévedni. Ne aggódj, tudom mire vállalkozom.

- Ne feledd, a Nexus-6 más, mint a többi.

- A V-K alkalmazásával sikerült azonosítanom egyet. Dave kettõt talált, vagyis 
ha Polokovot is beszámítjuk, hármat leplezett le. Nem lesz semmi baj. Még ma 
megszüntetem Polokovot. Este, de legkésõbb holnap találkozni szeretnék Dave-vel. 

- A Polokov nevû androidra vonatkozó információkat tartalmazó gyûrött papírlap 
után nyúlt.

- Még valami - mondta Bryant. - Egy orosz hekus a W.O.P.-tól átjön hozzánk 
egy rövid idõre. Már úton is van. Amíg Seattleben voltál, felhívott. Az Aeroflot 
egyik menetrend szerinti rakétáján ül. Egy órán belül megérkezik. Sándor Kadalyi 
a neve.

- Mit akar? - Nagyon ritkán fordult csak elõ, hogy a W.O.P. alkalmazottai 
felbukkantak San Franciscóban.

- Az oroszok is érdeklõdnek a Nexus-6 iránt, és azt szeretnék, ha az emberük 
elkísérhetne téged a vadászatra. Megfigyelõ lesz, de ha szükséged van rá, 
kérheted a segítségét. Egyedül te döntõd el, használod-e valamire, vagy sem, de 
én már beleegyeztem, hogy melletted lehet.

- Mi lesz a vérdíjjal?

- Nem kell osztozkodnod! - Bryant fagyosan elmosolyodott.

- Rendben. Jobb, hogy ezt már most tisztáztuk, mert nem akarok a végén 
kellemetlen helyzetbe kerülni emiatt... - Ricknek hányingere támadt a 
gondolatra, hogy munkája és fáradozása jutalmát bármilyen arányban megossza a 
W.O.P. egyik bérgyilkosával. Nyugodtan átvizsgálta a Polokovra vonatkozó 
információkat, és meglepõdött. A felsorolt jellemzõk és adatok egy valódi ember, 
nem pedig egy android képét rajzolták ki elé. Dave-nek sikerült kiderítenie a 
legutolsó lakcímét, és a munkahelyét is. Az Öböl környéki Hulladékgyûjtõ 
Társaságnál dolgozott.

- Nem várod meg az oroszt? Együtt mehetnétek Polokov után. Talán tényleg 
segíthetne neked valamiben.

- Nem - mondta Rick. - Mindig egyedül dolgoztam. Persze te vagy a fõnök, és 
ha úgy döntesz, megvárom. De legszívesebben a lehetõ leghamarabb kinyírnám 
Polokovot.

- Tégy, ahogy jónak látod - mondta Bryant. - Ha végeztél, máris ott a 
következõ, Miss Luba Luft. Róla is készült néhány feljegyzés. De erre a második 
fordulóra mindenképp vidd magaddal Kadalyit!

Rick a táskájába gyûrte a papírokat, kilépett a fõnöke szobájából, és felment a 
tetõre. Beszállt a kocsijába.

Készülj Polokov, jövök! Szinte szeretettel simított végig lézervetõje csövén.

Elõször az Öböl-környéki Hulladékgyûjtõ Társaság irodaépületébe ment.

- Az egyik alkalmazottjukat keresem mondta a komoly, õsz hajú recepciós 
hölgynek.

Az épület mély benyomást tett rá. Elképesztõen nagy volt és modern. A folyosókon 
és az óriási közös teremben rengeteg hivatalnok serénykedett. A süppedõs 
szõnyegek, a drága, eredeti fa íróasztalok láttán Ricknek eszébe jutott, hogy a 
háború óta a szemétgyûjtés, a hulladék eltakarítása és feldolgozása a Föld egyik 
legfontosabb iparágává változott. Az egész bolygó egyetlen szemétkupac volt, és 
hogy valamennyire mégis lakható legyen, rendszeresen tisztítani kellett a 
városok egyes részeit. Buster Friendly ennek ellenére elõszeretettel ismételgette 
egyik kedvenc mondását, A Földet nem a radioaktív por rétegei, hanem a szeméthegyek 
fogják megfojtani!

- A személyzeti ügyekkel Mr. Ackers foglalkozik - felelt a nõ, és egy jókora 
tölgyfautánzat asztal mögött fontoskodó szemüveges, vékony alakra mutatott.
Rick odalépett, és felmutatta az igazolványát.

- Elárulná, hol találom meg az egyik alkalmazottjukat? Polokovnak hívják. 
Dolgozik? Netán szabadnapos?

Mr. Ackers tüzetesen átnézte aktáit és feljegyzéseit.

- Polokov szolgálatban van. A Daly City melletti telepünkön a roncs légautók 
szétszerelését bíztuk rá. - Megvizsgált egy másik dokumentumot, majd felemelte 
vidifonja kagylóját, és felhívta az irodacsarnok másik végében az asztal fölé 
görnyedõ kollégáját. - Nem, mégsincs ott - mondta, ahogy befejezte a 
beszélgetést. - Polokov ma nem jelentkezett munkára. Igazolatlanul mulaszt. Mit 
követett el?

- Ha elõkerül, ne mondja meg neki, hogy itt jártam és felõle kérdezõsködtem. 
Megértette?

- Igen. Persze, hogy értem! - felelt Ackers duzzogva. Úgy érezte, Rick a 
megjegyzésével kétségbe vonja a rejtélyes esetek megoldásában való jártasságát.

Rick az ügyosztály légautóján Tenderloinba, ahhoz az épülethez repült, ahol 
Polokov lakást bérelt.

Lehet, hogy sohasem sikerül elkapni õket, gondolta. Bryant túl sokáig 
késlekedett. Seattle helyett rögtön Polokov nyomába kellett volna küldenie. 
Igazság szerint már tegnap este - miután az a szemét elkapta Dave-et!
Undorodva fintorgott, ahogy a lifthez indult. A tetõt vastagon belepte a 
hónapok, évek során lerakódott por, szanaszét szórt ketrecek hevertek mindenütt, 
az egyikben egy mûködésképtelen csirkekópia. Rick leereszkedett arra a szintre, 
ahol Polokov feltételezhetõen lakott. A folyosó olyan sötét volt, akár egy 
földalatti vajat. Rick felkattintotta szolgálati fényszóróját, és körülnézett. 
Beleolvasott Dave jegyzeteibe. Polokov átesett a Voight-Kampff teszten.
Nagyon jó! Legalább nem kell kérdezgetnem, azonnal kinyírhatom.

Elõvette hordozható Penfield agystimulátorát, magára irányította 
Védõ hullám burkát, és a készüléket a dermesztõ félelem hangulatra állította.
Most aztán ember és android - mindenki aki vagy ami a közelben van - 
megdermed, pánikba esik. Abszolút biztonságban vagyok, és ha meglátom Polokovot, 
csak annyit kell tennem, hogy szétlövöm a fejét. Persze, ha egyáltalán otthon 
van. És ez nem valószínû...

Elõvette univerzális, minden zártípushoz használható álkulcsát, és a lézervetõt 
szorongatva belépett Polokov ajtaján.

Polokov helyett azonban csak félig rohadt bútorokat és szeméthalmokat talált a 
szobában. Egyetlen személyes jellegû tárgy sem utalt arra, hogy valaki ott 
lakna. Törmelék és por mindenütt, Polokov ezt örökölte az elõzõ lakóktól, ezt 
fogja a következõre hagyni - ha akad majd új lakó egyáltalán.

Sejtettem!

Rick elkedvetlenedett.

Ugrott az ezer dolláros vérdíj. Talán már elmenekült, és rég máshol rontja a 
levegõt. Ha így történt, egy másik ügyosztály fejvadásza fogja megszüntetni, és 
nem én... Jobban teszem, ha a társaival foglalkozom. Õk még nem gyanítanak 
semmit. A következõ legyen mondjuk Luba Luft.

Visszament a tetõre az autójához, és a vidifonon keresztül jelentést tett 
Bryantnek.

- Nem volt szerencsém Polokovval. Miután lelõtte Dave-et, valószínûleg 
elmenekült errõl a környékrõl. - A karórájára nézett. - Ne menjek Kadalyi elé? 
Megtakaríthatnánk egy kis idõt. Már alig várom, hogy Luba Luft után indulhassak! 

- A térdére terítette a feljegyzéseket.

- Jó ötlet - felelt Bryant , csakhogy Mr. Kadalyi már rég megérkezett. Az 
Aeroflot hajója szokás szerint korábban landolt. Várj egy kicsit! - Bryant 
valakivel váltott néhány szót. - Odarepül hozzád. Maradj, ahol vagy! Közben 
áttanulmányozhatod a Miss Luba Luftra vonatkozó információkat.

- Éppen azt teszem. Operaénekesnek adja ki magát, és állítólag Németországból 
jött. Nagyon jó hangja lehet, ha ilyen hamar szerepet kapott... Jól van, megvárom 
Kadalyit. - Elmondta Bryantnak, hol van, és befejezte a beszélgetést.

Az operában a Don Giovannit próbálják, tûnõdött. Kíváncsi vagyok, milyen 
alakítást nyújt Luba Luft Donna Anna szerepében. - Rick szerette az operát, 
gyûjteményében olyan régi nagyságok felvételeit õrizte, mint Elisabeth 
Schwarzkopf, Lõtte Lehmann, és Lisa Delia Casa. Legalább tudunk majd valamirõl 
beszélgetni, míg összeállítom a Voight-Kampff mûszereket...
Az autó vidifonja hívást jelzett.

- Mr. Deckard? - kérdezte a rendõrségi központos. - Seattle-bõl keresik. Mr. 
Bryant utasítására kapcsolom a hívást. A Rosen Társaság van a vonalban.

- Rendben.

Vajon mit akarhatnak?, megrengett. Nem számított semmi jóra. A pici képernyõn 
Rachael Rosen area jelent meg.

- Üdvözlöm, Mr. Deckard! - Furcsán kedves hangon beszélt, - Van egy kis ideje 
a számomra?

- Igen.

- Megvitattuk a szökött Nexus-6 kópiák ügyét. Mivel tisztában vagyunk 
képességeinkkel, úgy véljük, több esélye lehet a sikerre, ha együttmûködünk 
önnel.

- Hogyan?

- Úgy gondoltuk, valamelyikünk önnel tarthatna, mikor az androidok keresésére 
indul.

- Minek? Ugyan miben segíthetnének?

- A Nexus-6 egységek nagyon gyanakvóak, ha ember közelít hozzájuk. Ám ha egy 
hozzájuk hasonló android, egy másik Nexus-6 az illetõ...

- Magát jelölték ki a feladatra?

- Igen - bólintott Rachael komor arccal.

- Azt hiszem, már így is túl sokat segítettek.

- Biztos vagyok benne, hogy szüksége van rám.

- Nem tudom. Elrágódom a dolgon, és ha döntöttem, visszahívom. - Majd egyszer, 
sohanapján, tette hozzá gondolatban. Más se hiányzik, csak hogy Rachael Rosen 
ott lábatlankodjon körülötte.

- Tudom, nem fog keresni - mondta Rachael. - Hát még mindig nem fogta fel, 
milyen gyors, ügyes és intelligens egy Nexus6? Nem értette meg, hogy a 
lehetetlenre vállalkozott? Úgy érezzük, tartozunk magának ennyivel, mert... Maga 
is tudja miért, így szeretnénk elnézést kérni a kis színjátékért.

- Mint már mondtam, át kell gondolnom az ügyet.

- Nélkülem az egyik meg fogja elõzni magát, és...

- Viszlát! - Rick bontotta a vonalat. Örült ez a világ! Egy android felhív egy 
fejvadászt, és a segítségét ajánlja... Visszahívta a központost.

- Több Seattle-bõl érkezõ hívást ne kapcsoljon hozzám!

- Ahogy akarja, Mr. Deckard. Mr. Kadalyi már megtalálta önt?

- Még nem, és jobban tenné, ha sietne. Nem sokáig fogok rá várni! - Letette a 
kagylót.

Ahogy újból nekilátott az olvasásnak, egy légitaxi ereszkedett a kocsija mellé. 
Kinyílt az ajtó, egy vörös képû, kerubhoz hasonló, ötvenes évei közepén járó 
férfi kászálódott ki a jármûbõl. Nehéz, jellegzetesen oroszos kabátot viselt. 
Mosolyogva, kitárt karokkal lépett Rick felé.

- Mr. Deckard? - kérdezte erõs szláv akcentussal. - Ön Mr. Deckard, a San 
Franciscó-i rendõrség fejvadásza? - A taxi a levegõbe emelkedett, és 
elszáguldott. - Sándor Kadalyi vagyok - mondta a férfi, ahogy beszállt Rick 
mellé.

Ahogy kezet szorítottak, Rick felfedezte, hogy az orosz egy különleges, számára 
ismeretlen típusú lézervetõvel van felfegyverkezve.

- Ó, ezt nézi? - kérdezte Kadalyi. - Érdekes, mi? - Elõhúzta a fegyvert a 
derékszíjára erõsített tokból. - A Marson kaptam.

- Eddig azt hittem, minden kézifegyvert ismerek - mondta Rick. - Úgy 
gondoltam, még a kolóniákon használatos típusok közt is eligazodom.

- Ezt mi magunk készítettük! - Kadalyi arca úgy ragyogott, akár egy szláv 
szentképé, durva vonású arcára kiült a büszkeség. Tetszik magának? Különleges 
jószág. A mûködése pedig egyszerûen fantasztikus. Fogja csak meg!

Rick szakértõen megvizsgálta a fegyvert.

- Mi benne a különleges? - kérdezte, mikor nem talált rajta semmi furcsát.

- Nyomja meg az elsütõ billentyût! Rick a kocsi ablakán kívülre tartotta a
fegyvert, és meghúzta a ravaszt. Semmi sem történt. Meglepõdve nézett Kadalyira.

- Az elsütõszerkezetet nem építettük bele a fegyverbe. Itt van nálam. Nézze 
csak! Kadalyi kinyitotta a markát, és egy pici dobozkára mutatott. - Bizonyos 
távolságon belül irányítani tudom a lézersugarakat. Méghozzá úgy, hogy az sem 
számít, a fegyver csöve merre mutat.

Ricknek eszébe jutott valami, amit Dave Holden feljegyzéseiben olvasott.

- Maga nem Polokov, maga Kadalyi! - kiáltotta.

- Vagyis fordítva, igaz? - mosolygott az orosz. - Mintha egy kicsit ideges 
lenne.

- Úgy értem, maga Polokov, az android, és nem Kadalyi, az orosz rendõrség 
embere! - Rick remegõ lábbal a kocsi padlójába rejtett vészkapcsolóra taposott.

- Miért nem mûködik a lézervetõm? - Kadalyi-Polokov dühödten kapcsolgatta és 
nyomogatta a kezében tartott szerkentyût.

- Aktivizáltam a beltéri színuszhullámvédelmet, ami közönséges fénnyé 
változtatja a lézersugarat.

- Akkor a puszta kezemmel öllek meg! Polokov eldobta fegyvere irányító 
szerkezetét, és vad indulattal Rickre vetette magát.

Ahogy az android-ujjak a torkára feszültek, Rick a hóna alatti tokból 
kétségbeesett mozdulattal elõkapta hagyományos pisztolyát, és tüzelt. A .38-as 
Magnum szétrobbantotta Polokov fejét. Szilánkokra tört a mesterséges testet 
mûködtetõ és irányító Nexus6 egység, darabkái szétszóródtak az autóban, 
foszlányai úgy lepték be Ricket, akár a radioaktív por. Az android teste 
hátravágódott, nekicsapódott a kocsi ajtajának, majd Rickre zuhant.
Rick nagy nehezen kiszabadult a kópia rángatózó teteme alól. A kocsi vidifonján 
az Igazságpalota számát tárcsázta.

- Jelentést akarok tenni. Mondják Harry Bryantnek, hogy elkaptam Polokovot!

- Elkapta Polokovot... - jegyzetelt az egyik titkárnõ. - A felügyelõ érteni 
fogja, mirõl van szó?

- Igen - felelt Rick, és letette a kagylót. Ez meleg helyzet volt!, gondolta. 

Majdnem ráfáztam, hogy nem törõdtem Rachael Rosen figyelmeztetésével, és túl 
vakmerõen, elhamarkodottan fogtam a nyomozáshoz. Mindegy, most már úgyis csak 
az számít, hogy megszüntettem Polokovot!

Az adrenalin még mindig a vérében keringett, de szívverése már visszaállt a 
normális ritmusra.

Kerestem ezer dollárt!, csitította idegeit. Túl vagyok rajta, élek, és pénzem is 
lesz. Gyorsabb voltam, mint Dave Holden. De ez természetes, hiszen az õ tapasztalatai 
sokban segítettek. Neki nem volt semmiféle segédeszköze, amit használhatott volna.

Újra felvette a vidifön kagylóját, és felhívta a lakását. Szeretett volna 
Irannel beszélni. Közben cigarettára gyújtott, remegése kezdett alábbhagyni.
A vidifon képernyõjén megjelent felesége fáradt, hatórányi önsanyargató 
depressziótól elgyötört arca.

- Ó, Rick! Te vagy az?

- Hová lett az 594-es hangulat, amit beállítottam neked, mielõtt eljöttem 
hazulról? Elégedettnek és boldognak kellene lenned!

- Ahogy elmentél, átprogramoztam a Penfieldet. Miért hívtál? - Irán monoton, 
színtelen hangjából végtelen csüggedtség áradt. Fáradt vagyok, és már nem 
reménykedem semmiben. Tönkretesz a tudat, hogy bármikor végezhet veled 
valamelyik elszabadult android... Mit akartál mondani? - A háttérben felzúgott 
a TV, és Buster Friendly harsogása elnyomta Irán szavait. Rick látta, mozog a 
szája, de semmit sem hallott.

- Figyelj rám, Irán! Sietek, mert nagyon sok dolgom van még. Néhány új típusú 
androiddal kell elbánnom. Rajtam kívül nincs senki, aki el tudná intézni õket. 
Éppen most szüntettem meg az elsõt. Tudod mit veszek, ha ezt a munkát befejezem?

- Mi? Hát ez csodálatos! Az nagyon szép lesz! - Irán üveges szemekkel nézett 
vissza rá, és lassan bólogatott.

- De hiszen még el sem mondtam! - Rick már tudta, feleségére olyan nagy 
hatással volt a mesterségesen elõidézett depresszió, hogy most nem képes 
végighallgatni õt. Báthogy is igyekezett kizökkenteni a nõt fásultságából, 
mintha csak a falnak beszélt volna. - Este találkozunk! - fakadt ki keserûen, 
és lecsapta a kagylót.

A francba az egésszel!, dühöngött. Semmi értelme az életemet kockáztatnom, hant 
az sem érdekli, hogy mit akarok venni. Nem izgatja, hogy lesz egy struccunk. 
Semmi sem jut el a tompa agyáig! Bárcsak megszabadultam volna tõle, mikor két 
évvel ezelõtt a válást fontolgattuk! Igaz, még mindig megtehetem!
Nagyot sóhajtott, és összeszedte a kocsi alján szétszóródott papírokat, köztük a 
Luba Luftra vonatkozó információkat.

Elképesztõ, gondolta. A legtöbb androidban több az életerõ és az élet utáni 
vágy, mint a tulajdon feleségemben!

Errõl megint Rachael Rosen jutott az eszébe.

Talán, ha nem követel részt a vérdíjból, mégis felhasználhatnám, és 
elfogadhatnám a segítségét...

A Polokov-Kadalyival való találkozás megváltoztatta a véleményét az 
androidokról.

Felpörgette a légautó motorját, és az operaház felé suhant. Dave Holden szerint 
Luba Luft ilyenkor szokott próbálni.

Eltûnõdött. Pályafutása során elõfordult, hogy néhány nõnemû kópia megtetszett 
neki, sõt, több esetben fizikai vonzalmat érzett irántuk. Furcsa kettõsség volt 
ez, tudta, hogy elpusztításra ítélt mesterséges lények, mégis szerette volna 
meghódítani õket. Rachael Rosen is nagy hatást gyakorolt rá, pedig kislányos 
alkata és apró mellei miatt nem találta különösebben izgatónak. Vajon Luba Luft 
hány éves? Elõvette a gyûrött papírokat, és a rá vonatkozó információk között 
megtalálta az android korát. Huszonnyolc. Legalábbis a külseje alapján 
ennyinek látszik, noha valójában jóval fiatalabb. Talán két, legfeljebb három 
éve készíthették. Biztosan nõiesebb, mint Rachael, annyi szent.
Még jó, hogy értek egy kicsit az operához. Mindig jobban érdekelt a kultúra, 
mint Dave-et. Talán így könnyebben boldogulhatok Luba Lufttal. Ha vele végzek, 
felhívom Rachael Rosent, és elfogadom a felajánlott segítségét. Polokovtól 
valóban tartottam egy kicsit, de ezzel az énekesnõvel könnyen elbánok majd. 
Aztán, ha Rachael is velem lesz, a többiek sem jelenthetnek sok gondot. 
Becserkésszük õket, és szép sorban lelövöm mindet!
Ahogy az operaház hatalmas, díszes teteje felé ereszkedett, olaszosan hangzó, 
értelmetlen szavakkal énekelni kezdett. Úgy érezte, minden problémája 
megoldódik, és sikerrel teljesíti majd megbízatását. A Penfield 
hangulatszabályzó hullámai nélkül is erõt adó optimizmus áradt szét benne.

9.

Az operaház hatalmas, csupa acél és beton testének visszhangos járataiban próba 
folyt éppen. Amint belépett, Rick azonnal felismerte a muzsikát, a zenekar 
Mozart Va~ rázsfuvolá]ának csodálatos dallamait játszotta. Bár a mór rabszolgák 
jelmezébe bújtatott kórus kissé elsiette a belépést, bár a mágikus csengettyûk 
szavát alig lehetett hallani, az összhatás mégis lenyûgözõ volt.
Rick imádta ezt az operát. Feltûnés nélkül leült a nézõtér egyik széksorának 
szélére, és átadta magát a zene élvezetének. A fantasztikus madártoll-jelmezbe 
bújtatott Papageno éppen akkor csatlakozott Paminához, és elénekelték azt a 
duettet, aminek hangjai mindig könnyeket csaltak Rick szemébe.
Kõnnte jeder brave Mann solche Glöckchen finden, seine Feinde würden dann ohne 
Mühe schwinden.
Sajnos a valóságban nem létezik olyan varázslatos hang, melynek hallatán az 
ellenség csak úgy egyszerûen eltûnik, gondolta Rick.

Jellemzõ az utókor hálátlanságaira, hogy az ember, akinek fantáziájában ezek a 
bámulatos dallamok megszülettek, jeltelen, szegényes sírba került... Eltûnõdött, 
vajon Mozart megérezte-e, hogy számára nem létezik jövõ, ezért próbált-e mindent 
összesûríteni rövid életébe.

Talán, mikor vége lesz a próbáknak, az elõadásoknak, mikor egyszer az énekesek 
is meghalnak, a zene utolsó hangjai is lecsengenek, nem marad majd senki, aki 
emlékezne Mozart nevére, A por, az enyészet elõbb-utóbb legyõz valamennyiünket. 
Hiába menekülünk át máshová, hiába kapaszkodunk tíz körömmel az életbe, 
legfeljebb elodázhatjuk a végsõ megsemmisülést, de el nem kerülhetjük soha... 
Olyanok vagyunk, akár az androidok. Õk is menekülnek sorsuk elöl, de csak egy 
perccel, egy nappal hosszabbíthatják meg életüket. Számukra én képviselem a 
Pusztulást...

Rick megdöbbent.

Ezek szerint én is a romlás, halál gépezetének egyik alkatrésze vagyok csupán? A 
Rosen Társaság teremt, én pedig megsemmisítem a lényeket, melyeknek õk adtak 
életet.

A színpadon Papageno és Pamina dalban beszélgettek. Rick abbahagyta komor 
elmélkedését, és feszülten figyelt.

Papageno, Gyermekem, mit mondhatnánk mi most?
Pamina, Az igazat. Azt fogjuk mondani.

Rick elõrehajolt, és Paminára bámult. Az énekesnõ arcát fátyol takarta. Rick a 
jegyzeteibe pillantott, és elégedetten hátradõlt.

Megtaláltam újabb áldozatomat. Pamina nem más, mint Luba Luft. Egy Nexus-6! 
Milyen ironikus dolgokat produkál néha az élet! A színpadon egy érzõ lényt 
alakít, a valóságban pedig ennek éppen az ellenkezõje. Egy szökött android, ami 
Paminával ellentétben sohasem vallhatja be a teljes igazságot...
Meglepte kissé Luba Luft gyönyörû hangja. Még régi, muzeális értékû szalagjai 
közt is ritka volt a hozzá fogható. A Rosen Társaság nagyon jó munkát végzett. 
Rick újra a romboló erõ részének, sub specie aeternitatisnak érezte magát. De 
talán még sincs így.

Minél jobb énekes Luba, minél tökéletesebb és emberszerûbb egy android, annál 
nagyobb szükség van rám, meg a hozzám hasonlókra. Ha a kópiák olyan szinten 
maradtak volna, minta Derian Társaság régi Q-40-es modelljei, nem kellene attól 
tartanunk, hogy feltûnés nélkül az emberek közé tudnak vegyülni. Ám így...
Elhatározta, túlesik a dolgon, amilyen gyorsan csak lehet. A próba végén, az 
öltözõben megszünteti Luba Luftot, és ezzel véget vet a kínzó kétségeknek is.
A jelenet nemsokára véget ért, szünet következett. A karmester angolul, 
franciául és németül is bejelentette, hogy másfél órányi pihenõ után folytatják. 
A zenészek és énekesek elvonultak, Rick is feltápászkodott. A színfalak mögé, az 
öltözõkhöz vezetõ folyosóra ment.

Gyorsan végzek vele, tervezgette, ahogy a statiszták után lépkedett. A lehetõ 
legkevesebb idõt fogom beszélgetésre pazarolni, és amint megbizonyosodom róla, 
hogy android, azonnal megölöm...

Tudta persze, hogy csak a teszt elvégzése után cselekedhet. Elképzelhetõ, hogy 
Dave tévedett, és Luba Luft mégis ember. Bár az ügyosztályon végzett hosszú 
munka során kifinomult szakmai ösztönével Rick érezte, erre nagyon kicsi az 
esély, mégis reménykedett benne, hogy így van. A lelke mélyén irtózott a 
gyilkolástól, fõként pedig attól viszolygott, hogy egy ilyen csinos és 
tehetséges nõt kell megszüntetnie.

Az egyik statisztától megkérdezte, hol találja Miss Luft öltözõjét, majd a 
jelzett ajtó elé lépett. Elolvasta a rátûzött, kartonlapra tintával írt szöveget 

- MISS LUFT, PRIVÁT , és bekopogott.

- Szabad!

Rick belépett. A nõ egy sminkasztal elõtt ült, és a térdére fektetett 
szövegkönyvet olvasgatta. Nem vetette le jelmezét, sminkjét is érintetlenül 
hagyta.

- Igen? - nézett fel. A ravasz smink óriásira növelte mogyoróbarna szemeit. - 
Mit óhajt? Amint látja, dolgom van. - A kiejtésén érezni lehetett egy 
árnyalatnyi akcentust.

- Az ön hangja egyedül Schwarzkopféhoz hasonlítható! - kiáltott Rick 
lelkendezve.

- Ki maga? - A nõ nagyon is emberi, hûvösen tartózkodó viselkedése mögött Rick
felfedezte az androidokra oly jellemzõ jéghideg merevséget.

Egyformák mind, gondolta. Az androidok hatalmas intellektuális kapacitása 
lehetõvé teszi a számukra, hogy sok elképzelésüket megvalósítsák, de érzelmek 
nélkül sohasem élhetnek teljes elégedett életet. Rick sajnálta õket, de másképp 
nem lehetett volna megkülönböztetni a kópiákat az emberektõl.

- A San Franciscó-i rendõrségtõl jöttem mondta.

- Valóban? - A hatalmas, élénk szemekbõl a legcsekélyebb reakciót sem lehetett 
kiolvasni. - Megtudhatnám miért? - Miss Luft hangja furcsamód barátságos volt.

Rick leült az egyik székre, és kinyitotta a táskáját.

- Azért küldtek ide, hogy végrehajtsak önön egy teljesen mindennapos 
személyiségvizsgálatot. Nem fog sokáig tartani, csak néhány percét fogom 
elrabolni.

- Fontos ez? - Luba Luft a szövegkönyvre mutatott. - Nagyon sok dolgom van. 

- Úgy tûnt, kezdi felfogni, mirõl van szó valójában.

- Igen, szükség van rá. - Rick elõvette a V-K mûszereket.

- Ez valami IQ-teszt?

- Nem. Empátiavizsgálat.

- Bocsásson meg, fel kell tennem a szemüvegemet... - A nõ az asztalka egyik 
fiókjához nyúlt, mielõtt azonban kihúzhatta volna, Rick durván rászólt,

- Ha olvasni tud nélküle, akkor a teszt elvégzéséhez igazán nem lesz rá 
szüksége. Mutatok önnek néhány képet, és felteszek egy-két kérdést. - Felállt, 
Lubához lépett, és vastagon festett arcára tapasztotta a fémkorongot. -Ez a 
korong meg ez az éles fény... csupán ez a két mûszer szükséges. Nem okozok önnek 
több kényelmetlenséget.

- Azt feltételezi, hogy android vagyok? Ugye errõl van szó? - suttogta Luba 
Luft megrökönyödve. - Nem vagyok android! Soha nem jártam a Marson. Eddig nem 
is láttam androidokat! - Hosszú szempillái izgatottan rebegtek, megpróbálta 
leküzdeni izgatottságát. - Talán a tudomásukra jutott, hogy a társulat 
valamelyik tagja nem ember? Bármiben örömmel segítek önnek. Gondolja, hogy 
felajánlanám ezt, ha android lennék?

- Egy kópia egy pillanatig sem törõdik azzal, mi történik a hozzá hasonlókkal 
közölte Rick.

- Akkor maga bizonyára android. Deckard mozdulatlanná dermedve bámult rá.

- Magának az a munkája, hogy megölje õket. így van? Maga... Hogy is nevezik az 
ilyen embereket? - A nõ látszólag erõlködve próbálta emlékezetébe idézni a 
megfelelõ szót.

- Fejvadászként dolgozom - mondta Rick. - De ennek ellenére biztosíthatom, 
valódi ember vagyok.

- Magán is elvégezték ezt a tesztet?

- Igen - bólintott Rick. - Évekkel ezelõtt, mikor az ügyosztály alkalmazásába 
léptem.

- Arra még nem gondolt, hogy álemlékekkel tömték tele a fejét? Úgy hallottam, 
idõnként elõfordul ilyesmi.

- A feletteseim ismerik az eredményeimet. A mi szakmánkban kötelezõ elvégezni a 
tesztet.

- Talán valóban élt egy ember, aki külsõre olyan volt, mint maga. Lehet, hogy 
valahol, valamikor megölte, és a helyébe lépett. Errõl még a fõnökei sem 
tudhatnának... - Luba Luft olyan biztatóan mosolygott, mintha Rick beismerõ 
vallomását várná. - Rendben, elvégezheti rajtam a tesztet, ha elõtte maga is 
végigcsinálja.

Rick nem tudta, mit felelhetne. Szótlanul bámult a nõre.

- Szerintem így sokkal becsületesebb lenne a dolog - folytatta Luba Luft. - 
Akkor igazán megbízhatnék magában. Nem tudom megmagyarázni miért, de maga 
valahogy furcsának tûnik nekem... - Megborzongott, és újra elmosolyodott.

- Ön nem tudná végrehajtani rajtam a Voight-Kampff tesztet. Az ilyesmi nagy 
tapasztalatot igényel - mondta fojtott hangon Rick. - Kérem, fejezzük be az 
alkudozást, és lássunk hozzá! Szeretném, ha beleélné magát az általam felsorolt 
szituációkba. Arra vagyok kíváncsi, ön mit tenne ilyen helyzetekben. Kérem, a 
lehetõ leggyorsabban válaszoljon. Az idõtényezõ is fontos. - Kiválasztotta az 
elsõ kérdést. - A TV elõtt ül, és hirtelen észreveszi, hogy egy darázs mászik a 
karján. - Az órájára nézett, a másodperceket számolta, és közben a két mûszert 
is figyelte.

- Mi az a darázs? - kérdezte Luba Luft.

- Egy fullánkos, repülõ rovar.

- Milyen érdekes! - A nõ óriási szemei gyermeki érdeklõdéssel nyíltak tágra, 
és olyan arcot vágott, mintha megismerte volna az élet legnagyobb titkát. - Még 
mindig él ilyesmi? Sohasem láttam egyet sem.

- A por velük is végzett. Valóban nem tudja, mi a darázs? Azt hiszem, a maga 
gyermekkorában még jócskán volt belõlük. Nem sok idõ telt el azóta.

- Mondja németül!

Rick emlékei mélyérõl megpróbálta elõkotorni a helyes német szót, de hiába 
erõlködött.

- Ön tökéletesen beszél angolul - mondta dühösen.

- A kiejtésem valóban jó. Annak kell lennie a szerepek, a Purcell, a Walton és 
a Vaughan Williams darabok miatt. A szókincsem azonban ennek ellenére sajnos... 
nem túl nagy. - Luba szégyenlõsen nézett Rickre.

- Wespe! - vágta ki Rick diadalmasan, ahogy mégis eszébe jutott a szó.

- Ach ja, eine Wespe! - A nõ felnevetett. Mi volt a kérdés? Sajnos már kiment 
a fejembõl.

- Próbáljunk inkább egy másikat! Egy régi, háború elõtti filmet néz a TV-ben. 
Fogadás zajlik éppen. A fõ fogás fõtt kutyahús,rizzsel... - Szándékosan hagyta 
el a kérdés elsõ felét.

- Senki sem lehet olyan õrült, hogy megöljön és megegyen egy kutyát - mondta 
Luba Luft. - Egész vagyont érnek. Azt hiszem, csakis egy gépkutyát, egy kópiát 
lehet legyilkolni. De azok meg huzalokból és fém alkatrészekbõl vannak. Nem 
lehet megenni õket.

- Ez a történet a háború elõtt játszódik!

- Akkor még nem éltem.

- De régi filmeket már látott a TV-ben, igaz?

- Ez a bizonyos régi film a Fülöp-szigeteken játszódik?

- Miért?

- Mert régen azon a vidéken ették meg a kutyahúst. Valahol olvastam róla.

- De a válasza... Én az ön morális és érzelmi reakciójára vagyok kíváncsi!

- A filmmel kapcsolatban? - A nõ elgondolkodott. - Ha ilyet adnának, 
kikapcsolnám a TV-t, vagy átváltanék egy másik csatornára.

- Miért?
- Ki az ördög kíváncsi egy régi, a Fülöp szigeteken játszódó filmre? Semmi 
említésre méltó nem történt azon a vidéken, kivéve persze a Bataan Halálmenetet. 
Miért, maga talán végignézné? - Felháborodottan Rickre pillantott.

A mûszer mutatói ide-oda lengtek. Rövid hallgatás után Rick óvatosan belekezdett 
a harmadik szituáció felidézésébe,

- A barátaival kibérel egy hegyi kunyhót.

- Ja - bólintott a nõ. - Folytassa!

- Az egyszerû, fenyõgerendákból ácsolt házikó olyan vidéken áll, ahol még 
mindig vannak fák. A szobát hatalmas kandalló tartja melegen. A falakat régi 
képek, Currier és íves nyomatok díszítik, a kandalló...

- Nem értem a currier és az ives szavakat - mondta Luba Luft szenvedõ 
arccal. Várjon csak! Biztos valami étellel kapcsolatos dolgot jelentenek, mint 
az elõbb a kutyánál. A currier az, amivel a rizst ízesítik, igaz? Németül 
currynek nevezzük.

Rick képtelen volt eldönteni, hogy Luba Luft szándékosan értetlenkedik-e, vagy 
valóban nyelvi nehézségei támadtak. Hosszas tûnõdés után elhatározta, tesz egy 
utolsó kísérletet.

- Randevuzik egy férfival, és az felhívja önt a lakására.

- Ach, nein! - szólt közbe Luba. - Természetesen nem mennék fel hozzá. Ezt 
nagyon könnyû volt megválaszolni!

- Nem ez a kérdés!

- Rossz kérdést választott ki? Pedig ezt most megértettem. Vagy rosszul 
csináltam valamit? - Remegõ kézzel végigsimított az arcán. A fémkorong az 
érintéstõl a padlóra esett, és begurult a sminkasztal alá. - Ach, Gott! - 
kiáltott a nõ, és lehajolt. Egy reccsenés, a csodás kosztüm elszakadt.

- Várjon, felveszem. - Rick letérdelt, benyúlt az asztalka alá. Ujjai 
ráfonódtak a korongra. Mikor felegyenesedett, egy lézervetõ csöve meredt rá.

- A kérdései kezdtek a szexre terelõdni mondta Luba Luft metszõ hangon. - Már 
az elején gondoltam, hogy végül ilyesmire fog kilyukadni. Maga nem a 
rendõrségtõl jött! Maga egy aberrált!

- Megmutatom az igazolványomat! - Rick a zsebéhez nyúlt, és ijedten fedezte 
fel, hogy reszket a keze.

- Ne mozduljon, különben megölöm! - fenyegetõzött Luba Luft.

- Azt hiszem, ezt mindenképp megteszi... - Rick eltûnõdött, vajon hogy történt 
volna az egész, ha Rachael Rosennel érkezik az operába.

- Nézzük csak, milyen kérdéseket akart még feltenni nekem! - A nõ kinyújtotta 
a kezét, és Rick vonakodva átadta az íveket. Egy színes magazinban felfedezi 
egy meztelen nõ egész alakos képét. Nagyon érdekes, de ez a másik még jobb. 
Teherbe esik. A férfi megígéri, hogy feleségül veszi, de ehelyett megszökik a 
maga legjobb barátnõjével. Abortuszra megy. Számomra egyértelmû a kérdések 
indíttatása. Hívom a rendõrséget! - A lézervetõt Rickre szegezve felemelte a 
vidifon kagylóját. - Kapcsolja nekem a San Franciscó-i rendõrséget! - kérte a 
központtól. - Beszélni akarok egy rendõrrel!

- Ennél jobb dolgot nem is tehetne mondta Rick megkönnyebbülve, mégis 
furcsállotta a helyzetet. Vajon miért nem öli meg a nõ? Amint a járõr 
megérkezik, esélyei egyenlõek lesznek a nullával. Biztos azt hiszi magáról, hogy 
ember. Valószínûleg nem tudja az igazat.

Néhány perccel késõbb - miközben Luba Luft mindvégig Rickre szegezte a fegyvert 
hatalmas termetû, hagyományos kék uniformist és csillagos jelvényt viselõ 
közrendõr lépett az öltözõbe.

- Jól van hölgyem, arra már nem lesz szükség - mutatott rögtön Luba Luft 
lézervetõjére. - Elteheti.

A nõ az asztalra dobta a fegyvert.

- Kérem, mondja el mi történt! - mondta a rendõr, ám mielõtt Luba Luft 
válaszolhatott volna, máris Rickre nézett. - Ki maga?

- Egyszerûen csak besétált az öltözõmbe! - méltatlankodott Luba Luft. - Akkor 
láttam elõször. Arról magyarázott, hogy valami vizsgálatot szeretne elvégezni 
rajtam, és kérdéseket akart feltenni. Azt gondoltam, ha engednek a kérésének, 
hamarabb megszabadulhatok tõle. Beleegyeztem a dologba. Egy ideig nem is volt 
semmi baj, de a kérdései egyre obszcénebbekké váltak...

- Igazolja magát! - förmedt a rendõr Rickre.

- Az ügyosztály fejvadásza vagyok mondta Rick, és átadta az igazolványát.

- Valamennyi fejvadászt jól ismerem mondta a rendõr az iratot vizsgálgatva. Azt 
állítja, hogy a San Franciscó-i rendõrség alkalmazásában áll?

- Igen. Harry Bryant felügyelõ a felettesem. A kollégám, Dave Holden dolgozott
ezen az ügyön, de mikor kórházba került, átvettem tõle.

- Ahogy mondtam, személyesen ismerem a városban ténykedõ két fejvadászt, de még 
sohasem hallottam magáról, vagy a társáról. Sõt, még az állítólagos fõnökérõl 
sem! - A rendõr visszaadta Ricknek az igazolványát.

- Hívja fel Bryant felügyelõt! - kérte Rick.

- Ilyen nevû felügyelõ nem létezik. Rick hirtelen megértette, mi történik 
körülötte.

- Maga android! - kiáltott a rendõrre. Akárcsak Miss Luft! - A vidifonhoz 
lépett, és felvette a kagylót. - Felhívom az ügyosztályt. - Elgondolkodott, 
vajon meddig juthat el, mielõtt a két kópia megállítja.

- A szám... - kezdte a rendõr, de Rick közbevágott,

- Tudom a számot! - Tárcsázott, és szinte azonnal megkapta a rendõrségi 
vidifonközpontosát. - Kapcsolja Bryant felügyelõt! Sürgõs!

- Ki keresi?

- Rick Deckard vagyok. - Türelmetlenül várakozott. Közben a rendõr kihallgatta 
Luba Luftot. Egyikük sem törõdött Rickkel.

Harry Bryant arca jelent meg a képernyõn.
- Rick! Mi történt?

- Van egy kis gondom... A Dave listáján szereplõ személyek egyike 
Rám szabadított egy álrendõrt. Nem tudom bebizonyítani neki, ki vagyok. Azt 
hajtogatja, ismeri az ügyosztályon dolgozó fejvadászokat, de rólam még sohasem 
hallott... Meg rólad sem.

- Beszélek vele - mondta Bryant.

- Bryant felügyelõ magát kéri. - Rick a rendõr felé nyújtotta a kagylót, aki 
rögtön abbahagyta Miss Luft faggatását.

- Crams közrendõr jelentkezik... Halló! Várt egy kis ideig, majd Rickre nézett. 

- Senki sincs a vonalban. A képernyõ is üres.

Rick elképedve látta, valóban így van. Gyorsan visszavette a kagylót.

- Bryant! Itt van? újra Semmi válasz. - Még egyszer felhívom. - Újra tárcsázta 
a jól ismert számot. A vonal másik végén kicsengett a készülék, de senki sem 
vette fel.

- Most én is megpróbálom - mondta Crams. - Valószínûleg félretárcsázott. A 
helyes szám 842-...

- Én is tudom!

- Crams közrendõr jelentkezik! - szólt a rendõr a vidifonba. - Létezik nálunk 
valami Bryant felügyelõ?... És egy Rick Deckard nevezetû fejvadász?... Biztos 
benne? Talán csak mostanában... Nem új ember? Értem. Köszönöm... Nem, egyedül is 
elboldogulok.

- Letette a kagylót, és mereven Rickre bámult.

- De hiszen az elõbb beszéltem Bryant-tel!
kiáltott Rick kétségbeesetten. - Magát kérte. Biztos a vonalban volt a hiba. 
Valahol megszakadhatott egy vezeték... Nem érti, hogy...? - Teljesen 
összezavarodott és megrémült.

- Miss Luft mindent elmondott, amit tudott. Letartóztatom, Deckard. Az 
Igazságpalotába megyünk.

- Rendben van - bólintott Rick, és a nõ felé fordult. - Hamarosan visszajövök, 
Miss Luft. Még nem fejeztük be a tesztet.

- Ez õrült! - sikoltott a nõ. - Még most is fenyeget!

- Melyik operát próbálják, kisasszony? kérdezte Crams.

- A Varázsfuvolái - felelt Rick a nõ helyett.

- Nem magát kérdeztem, hanem a mûvésznõt! - szólt rá dühösen a rendõr.

- Már alig várom, hogy az Igazságpalotába érjünk - mondta Rick. - Tisztázni 
akarom magam! - Megfogta a táskáját, és az öltözõ ajtajához lépett.

- Elõbb megmotozom. - Crams elvette Ricktõl a pisztolyát és a lézervetõjét. - 
Ezt nemrég használták - mondta a pisztoly csövét szagolgatva.

- Igen, így van. Egy órája sincs, hogy megszüntettem egy androidot. A teste még 
mindig a kocsimban van, a tetõn.

- Akkor most szépen felmegyünk és megnézzük - mondta Crams.

Miss Luft az ajtóig kísérte õket.

- Ugye nem adnak rá neki alkalmat, hogy visszajöjjön? - kérdezte. - Nagyon 
félek tõle. Különös szerzet.

- Ha valóban létezik az a holttest, akkor többé nem kell tartania tõle, 
kisasszony. Crams maga elé taszította Ricket, és kiléptek az öltözõbõl. 

Beszálltak a liftbe, és felmentek az operaház tetejére.
Crams kinyitotta Rick kocsijának ajtaját, és csendben megvizsgálta Polokov 
testét.

- Android - mondta Rick. - El kellett kapnom. Teljesítettem a feladatomat. 
Majdnem sikerült végeznie velem, mert azt színlelte, hogy...

- Az Igazságpalotában majd vallomást tehet - szakította félbe Crams. 

Átlökdöste Ricket a közelben álló járõrkocsihoz, és a rádión át kérte, 
takarítsák el Polokov maradványait. - Jól van, Deckard - mondta, mikor 
befejezte a beszélgetést. - Induljunk!

Beszálltak Crams légautójába, és egy másodperccel késõbb már déli irányába 
repültek.

Valami nem stimmel!, hökkent meg Rick. Crams rosszfelé indult!

- Az Igazságpalota északon, a Lombard Streeten van - mondta.

- Az a régi. Az új a Mission Street végén áll. A Lombardon már csak egy 
romhalmaz maradt... Az ügyosztály évekkel ezelõtt átköltözött. Ilyen régen 
tartóztatták le utoljára?

- Vigyen a Lombard Streetre! - követelte Rick. Sejtette már, hogy egy 
szervezett android-bandával van dolga, és érezte, valószínûleg õt is elintézik. 
Ahogy Dave-vel tették.

- Jól nézett ki ez az énekesnõ, nem igaz? - kérdezte Crams. - Persze az a 
vaskos cucc takarta a testét. Alig lehetett látni, milyen az alakja, de azt 
hiszem, átkozottul jó nõ lehet...

- Ismerje be, hogy maga is android! - csattant fel Rick.

- Micsoda?! Miért tenném? Ember vagyok. Mi van, magának az a kedvenc 
elfoglaltsága, hogy ámokfutó módjára embereket öl, és mindenkirõl azt állítja, 
hogy kópia? Most már értem miért ijedt meg magától Miss Luft. Nagyon jól tette, 
hogy kihívott minket.

- Vigyen a Lombard Street-i Igazságpalotába!

- Már mondtam, hogy...

- Csak három percig tartana! Látni akarom, tényleg olyan romos-e az az épület, 
ahogy maga mondja. Minden reggel ott jelentkezem munkára, és eddig nem vettem 
észre rajta, hogy omladozna.

- Ha kíváncsi a véleményemre, szerintem kettõnk közül maga az android - mondta 
Crams. - Álmemóriát, hamis emlékeket kapott, és embernek, ráadásul rendõrnek 
hiszi magát. Ez a lehetõség még sohasem jutott az eszébe? - Elvigyorodott, és 
továbbszáguldott a Mission Street felé.

Rick belenyugodott a vereségbe, és hátradõlt. Nem tehet semmit. Az androidok a 
hatalmukba kerítették.

Egyet, ezt a Polokovot azért sikerült kivonnom a forgalomból, gondolta. Dave 
pedig kettõtõl szabadította meg a világot. Pazar!

Átsuhantak a Mission Street felett. Crams közrendõr leszálláshoz készülõdött.

10.

A Mission Street-i Igazságpalota barokkos ormokkal díszített, mégis modern 
vonalú, vadonatúj épület volt. Rick elcsodálkozott. Lenyûgözõnek találta, és 
csupán egyetlen apró részlet zavarta, még sohasem látta.

A járõrkocsi leereszkedett a tetõre, és néhány perccel késõbb Rick azon kapta 
magát, hogy õrizetbe vették.

- 304-es számú bûntényt követett el - jelentette Crams az ügyeletes pultja 
mögött ülõ õrmesternek. - Meg 612/4-est. Hatósági személynek adta ki magát.

- Az a 406/7-es - javította ki az õrmester, miközben kitöltötte a megfelelõ 
nyomtatványokat. Rutinszerûen dolgozott, arckifejezésén érzelmek legcsekélyebb 
nyomát sem lehetett felfedezni.

- Erre! - Crams egy alacsony, fehér térítõvel letakart asztalhoz vezette 
Ricket, mely mögött egy technikus dolgozott mûszereivel. - Most nyilvántartásba 
vesszük a koponyája formáját. Az azonosításhoz kell.

- Tudom - mondta Rick komoran. Valaha, mikor még õ is járõrként dolgozott, 
Rengeteg gyanúsítottat állított egy ilyen asztalka elé. De az nem ebben az 
épületben történt!

A procedúra után átkísérték egy kisebb terembe.
Õrület!, gondolta Rick. Kik ezek az emberek? És emberek-e egyáltalán? Ha ez az 
épület, ez a rendõr õrs mindig létezett, miért nem hallottam róla soha? Vajon õk 
mennyit tudnak rólunk? Ezek szerint a városban két Igazságpalota létezik, de 
tudomásom szerint most elõször kerültek kapcsolatba egymással. Vagy mégsem? Nem 
az enyém lenne az elsõ eset? Nem tudom...

Egy civilruhás férfi lépett hozzá. Kíváncsian végigmérte, és rámutatott.

- Mit követett el? - kérdezte Cramstõl.

- Ez Rick Deckard, uram. Gyilkossággal gyanúsítjuk - felelt a rendõr. - A 
kocsijában találtunk egy holttestet, de azt állítja róla, hogy android. A labor 
éppen most végzi a tetem csontvelõvizsgálatát. Mellesleg Deckard rendõrnek, fej 
vadásznak ad ja ki magát. Ezzel az ürüggyel jutott be egy operaénekesnõ 
öltözõjébe, ahol aztán szuggesztív kérdések sorozatával ostromolta az illetõt. 
Szerencsére a hölgynek sikerült riasztania minket. Kihallgatja, uram? - Crams 
hátrébb lépett.

- Igen. - A kékszemû, horgas orrú rendõrtiszt elhúzta vékony ajkait, és 
elvette Ricktõl a táskáját. - Ebben mit hurcol magával, Mr. Deckard?

- A Voight-Kampff empátiateszthez szükséges anyag és felszerelés van benne - 
felelte Rick. - Éppen egy androidgyanús személyt vizsgáltam, mikor Crams 
közrendõr letartóztatott. - Türelmesen figyelte, ahogy a tiszt belekotor a 
táskájába, és minden egyes darabot megvizsgál. - Miss Luftnak csupán a szokásos 
V-K kérdéseket tettem fel, és nem állt szándékomban zaklatni. Csak azt szerettem 
volna megtudni, valóban ember-e. A kérdéseket megtalálhatja a táskában lévõ 
íveken.

- Ismeri George Gleasont és Phil Rescht?

- Nem. - Rick számára egyik név sem mondott semmit.
- Ók Észak-Kalifornia fejvadászai, és mindketten a mi ügyosztályunkon 
dolgoznak. Talán összefut velük, míg nálunk tartózkodik... Maga android, Mr. 
Deckard? Azért kérdezem, mert már többször elõfordult, hogy olyan szökött 
kópiákba botlottunk, amelyek fejvadásznak adták ki magukat. Õrizetbe vételük 
után valamennyien azt állították, hogy szökevény androidok nyomát követve 
tévedtek a körzetünkbe.

- Ember vagyok. Ha nem hiszi, hajtsák végre rajtam a Voight-Kampff tesztet! Már 
átestem rajta, ezért bármikor nyugodt szívvel újra vállalom. Elõre tudom, mi 
lesz az eredmény... Felhívhatnám a feleségemet?

- Igen. Egy hívást engedélyezünk. Nem akar inkább az ügyvédjével beszélni?

- Majd a feleségem elintézi.

A tiszt Rick markába nyomott egy érmét, és oldalra mutatott.

- A vidifon ott van - mondta. Rick után nézett, majd folytatta a táska 
tartalmának átvizsgálását.

Rick a lakása számát tárcsázta, majd egy örökkévalóságnak tûnõ ideig várt a 
kapcsolásra. Végül egy nõ arca tûnt fel a képernyõn.

- Halló!

Nem Iran volt! Rick még soha életében nem látta ezt a nõt. Visszaakasztotta a 
kagylót, és lassan a tiszthez lépett.

- Nem sikerült? - kérdezte a rendõr. - Jól van, kivételesen engedélyezek még 
egy hívást. Láthatja, eléggé liberális szellemben dolgozunk. Sajnos nem 
ajánlhatjuk fel, hogy óvadék ellenében szabadon engedjük. Nem, ehhez túlságosan 
súlyos bûntény elkövetésével gyanúsítjuk. Ha viszont a bíróság elé kerül az 
ügye, akkor...

- Tudom - mondta Rick éles hangon. - Ismerem a szabályokat és a törvényeket.

- Tessék, a táskája. Jöjjön be hozzám az irodába! Szeretnék beszélni magával. 

- A tiszt befordult egy oldalfolyosón, Rick pedig követte.

A rendõr hirtelen megtorpant, és hátrafordult.

- A nevem Garland - mondta. Kezet fogtak, és beléptek egy irodába. - 
Foglaljon helyet, Mr. Deckard! - Garland példás rendben tartott íróasztala mögé 
ült, Rick pedig a vele szemben álló székre telepedett. - Ez a bizonyos 
Voight-Kampff teszt - mutatott Garland a táskára , ez valami analitikai 
eszköz az androidok leleplezésére? - Megtömte a pipáját, és kényelmesen pof 
ékelni kezdett.

- Igen. Ez az elsõdleges vizsgálati módszerünk. Vagyis jobban mondva az 
egyetlen használható. Csak ennek segítségével tudjuk felismerni a Nexus-6 
agyblokkal felszerelt androidokat. Még nem hallott róla?

- Sok hasonló, erre a célra alkalmazott módszert ismerek, de bevallom, ez 
teljesen új a számomra. - Garland rezzenéstelen arccal Rickre nézett. 
Lehetetlen volt kitalálni, mire gondolhat. - Gyorsan átfutottam azokat a 
gyûrött papírlapokat, melyeken a megvizsgálandó személyek neve áll. Polokov, 
Miss Luft, és... Tudja ki következik utánuk? Én magam!

Rick elkerekedett szemmel bámult rá, és a táskája után kapott. Megvizsgálta a 
jegyzeteket. Valóban, a listán Luba Luft után Garland neve szerepelt! Hosszú 
ideig egyikük sem szólt, majd a tiszt megköszörülte a torkát, és idegesen 
felköhögött.

- Kellemetlen érzés egy fejvadász listáján látni a nevemet - mondta. - Habár 
még nem lehetünk biztosak afelõl, hogy valójában kicsoda-micsoda ön, Mr. 
Deckard. - Megnyomta az asztalán álló vidifon egyik gombját, és kiszólt a 
titkárnõjének. - Küldjék be hozzám az egyik fejvadászt! Mindegy melyiket... 
Rendben. Köszönöm. - Garland elengedte a gombot. - Phil Resch egy percen belül 
itt lesz. Mielõtt folytatnánk, látni szeretném az õ listáját is.

- Úgy gondolja, nála én szerepelek az elsõ helyen? - kérdezte Rick rémülten.

- Lehetséges. Hamarosan megtudjuk. Tisztán akarok látni ebben a kavarodásban. 
Különben önnél nem mint rendõrtiszt, hanem mint egyszerû biztosítási ügynök 
vagyok feltüntetve. Máskülönben a többi adat, a személyleírás, az életkor, a 
lakcím, minden stimmel. Nézze csak meg!

Kinyílt az ajtó, és egy magas, szikár férfi lépett be az irodába. Szarukeretes 
szemüveget, és borzas Van Dyke szakállat viselt.

Garland felállt.

- Ismerkedjenek össze! Phil Resch, Rick Deckard. Mindketten fejvadászok. Azt 
hiszem, ideje volt, hogy találkozzanak.

Phil Resch kezet rázott Rickkel.

- Melyik városban dolgozik? - kérdezte.

- San Franciscóban - felelt Garland Rick helyett. - Nézd csak meg, milyen 
megbízatást kapott! Tudod ki lenne a következõ áldozata? - Phil Resch kezébe 
nyomta a lapot.

- Ez nem semmi, Garland! - kiáltott fel Phil Resch. - Ez itt te vagy!

- Rajtam kívül Luba Luftot, az énekesnõt, és Polokovot is meg kell szüntetnie. 
Emlékszel Polokovra? Halott. Ez az ember... vagy android... Már magam sem tudom, 
mi... Szóval ez a Deckard megölte. Éppen most analizálják a holttestet. Már alig 
várom az eredményt.

- Polokov... - Phil Resch elgondolkodott. Tudom, az a nagydarab Mikulás az 
orosz rendõrségtõl! - Beletúrt gubancos szakállába. - Éppen ideje volt, hogy 
átessen egy csontvelõvizsgálaton.

- Ezt hogy érted? - kérdezte Garland bosszúsan. - Csakis azért került rá sor, 
mert Deckard váltig állítja, nem ölt meg senkit, csupán egy kópiát vont ki a 
forgalomból.

- Polokov nekem is gyanús volt - mondta Phil Resch. - A végletekig tárgyilagos, 
hidegfejû fickónak tûnt.

- Ivánék legtöbb rendõre ilyen.

- Luba Lufttal sohasem találkoztam, de hallottam néhány felvételét... - Phil 
Resch Rickre nézett. - Letesztelte?

- Elkezdtem, de nem jutottam használható eredményhez. A nõ kihívta a 
járõrkocsit, és a vizsgálat félbeszakadt.

- És Polokov? - firtatta Phil Resch.

- Ót nem volt alkalmam megvizsgálni vallotta be Rick.

- Valószínûnek tartom, hogy Garland felügyelõn sem tudta végrehajtani a tesztet 
mondta Phil Resch merengve, mintha csak hangosan gondolkodna.

- Természetesen nem! - kiáltott Garland. A felháborodástól eltorzult az arca, 
hangja elcsuklott, és élessé vált.

- Milyen módszerrel dolgozik? - kérdezte Phil Resch.

- A Voight-Kampff tesztet használom.

- Nem ismerem... Különben mindig mondtam, hogy az androidok számára egy olyan 
nagy rendõri szervezet nyújtja a legnagyobb biztonságot, amilyen például a 
W.O.P. Ha egyszer sikerül beépülniük, minden gyanú felett állnak. Polokovot az 
Elsõ találkozásunk óta le akartam tesztelni, de nem találtam rá sem alkalmat, 
sem ürügyet. Garland lassan felállt, és mélyen Phil Resch szemébe nézett.

- Már az is eszébe jutott, hogy engem is próbára tégy, igaz?

Kétértelmû mosoly suhant át Phil Resch arcán. Már-már válaszolt, de meggondolta 
magát. Megvonta a vállát, és hallgatott. Látszott rajta, nem fél a felettesétõl.

- Tehát, hogy te is tisztán láss, elmondok mindent, amit errõl a Deckardról 
tudunk mondta Garland nyugodtabban. - Egy képzeletbeli, nemlétezõ ügyosztályon 
dolgozik, ami szerinte a régi, Lombard Street-i épületben mûködik. Még 
egyikünkrõl sem hallott, mi sem ismerjük, pedig állítólag mindannyian ugyanabban 
a körzetben dolgozunk. Számunkra teljesen idegen vizsgálati módszereket emleget. 
A listáján szereplõ megszüntetendõ lények valódi emberek. Legalább egy 
gyilkosság terheli a lelkét, és ha Miss Luftnak nem sikerült volna riasztania 
minket, Deckard valószínûleg õt is megölte volna. A nõ halála után aztán rögtön 
az én nyomomba akart eredni.

- Hmmm - hümmögött Phil Resch.

- Hmmm! - utánozta Garland dühödten, és úgy tûnt, mintha a gutaütés 
kerülgetné. Ez minden, amit hozzá tudsz fûzni?

A vidifon jelzett, és felcsendült Garland titkárnõjének hangja,

- Felügyelõ úr, a labor befejezte Mr. Polokov holttestének vizsgálatát.

- Kíváncsi vagyok milyen következtetésre jutottak - jegyezte meg Phil Resch.
Garland villámlõ szemekkel nézett rá, és kiszólt a titkárnõnek,

- Halljuk, Miss French!

- A csontvelõ elemzése alapján Mr. Polokov humanoid robot volt. Ismertessem a 
részleteket?

- Nem, pillanatnyilag ennyi is elég! - Garland visszaült a székébe, és komoran 
a falra meredt.

- Milyen elméleten alapszik a maga Voight-Kampff tesztje? - kérdezte Phil 
Resch Ricket.

- Az empatikus reakciók mérését végezzük el vele. Különleges szituációkat 
idézünk fel, melyekben nagy szerepet kapnak az állatok és a hozzájuk kapcsolódó 
érzelmek.

- A mi módszerünk sokkal egyszerûbb. Bizonyos ingerekre a valódi ember 
gyorsabban reagál, mint egy organikus droid. Ez az eltérés nagyon kicsi, alig 
néhány mikroszekundum, de megfelelõ mûszerekkel mérhetõ. - Resch a felügyelõ 
asztalától elvett egy darab papírt, egy golyóstollat, és hevenyészett 
vázlatrajzon magyarázta el Ricknek a részleteket. - Legtöbbször audiojelet, 
vagy éles fényt használunk. Ahogy a kísérleti alany meglátja vagy meghallja, 
megnyom egy gombot. A jel elhangzásától az érzékelésig eltelt idõt mérjük. A 
reakció idõ embereknél és androidoknál egyaránt eltérõ, de tíz mérés általában 
elég ahhoz, hogy gyanúnkat bizonyítottnak tekinthessük. Persze a megérzés is 
sokat számít, és Polokov vizsgálatának eredménye azt igazolja, hatodik érzékem 
ismét megfelelõen mûködött.

- Ha akarják, megvizsgálhatnak - mondta Rick hosszú hallgatás után. - De 
természetesen szeretném, ha ez kölcsönös lenne. Persze csak akkor, ha vállalják.

- Természetesen megtesszük - bólintott Phil Resch, és a felügyelõre sandított. 

- Már évek óta mondogatom, hogy a Bonelli féle reflextesztet rutinszerûen 
minden rendõrön végre kellene hajtani - mormolta. - Minél magasabban van 
valaki a ranglétrán, annál fontosabbnak tartom. Nincs igazam, felügyelõ?

- Nincs - mondta Garland. - Mindig elleneztem az ilyesmit, mert az efféle 
gyanúsítgatás és bizonytalanság ártana az ügyosztály moráljának.

- Azt hiszem, nem ártana, ha foglalkoznának a dologgal - mondta Rick. - 
Okulhatnak Polokov esetébõl.

11.

- Igaza van - mondta Garland. - De elõre figyelmeztetlek Phil, nem leszel 
elragadtatva, ha megtudod magadról az igazat!

- Miért? Talán tudsz valamit, amit én nem? - kérdezte Resch kissé 
elcsodálkozva, de nem lepõdött meg.

- Igen - bólintott Garland.

- Jól van, akkor én most felmegyek a szobámba, és idehozom a Bonelli-cuccot. - 
Az ajtóhoz ment, és kilépett a folyosóra. - Három percen belül itt vagyok - 
szólt vissza Ricknek.

Garland felügyelõ az íróasztala jobb felsõ fiókjában matatott. Ahogy Resch 
mögött bezárult az ajtó, elõhúzott egy lézervetõt, és Rickre irányította a 
csövét.

- Higgye el, ennek semmi értelme - mondta Rick nyugodtan. - A halálom után 
Resch elvégezteti rajtam a csontvelõelemzést. Az eredmény megerõsítené a 
gyanúját, hogy maga nem ember, és nem állna el a szándékától, hogy megvizsgálja. 
Ez a fickó még saját magát is le fogja tesztelni!

A lézervetõ meg sem rezzent Garland kezében.

- Szerencsétlen nap ez a mai. Ahogy Crams bekísérte magát, furcsa érzésem 
támadt. Ezért avatkoztam bele a szokásos ügymenetbe. - Merengve figyelte 
Ricket, majd hirtelen megvonta a vállát, és visszatette a fegyvert a helyére. 
Elfordította a fiók kulcsát, és zsebrevágta.

- Maga már tudja, mi lesz hármunk tesztjének eredménye? - kérdezte Rick.

- Igen. Ó, mekkora bolond ez a Resch! morogta Garland.

- Õ nem tudja, amit maga?

- Nem. Nem is sejti, mi a valóság. Ha tudná, nem bírná elviselni, hogy 
fejvadász. Ezt a mesterséget nem neki találták ki... - Rick táskájára mutatott. 

- A maga listáján szereplõ személyek... - Nagyot sóhajtott. - Valamennyiüket 
ismerem. Együtt szöktünk el a' Marsról. Resch kivételével ugyanazzal a hajóval 
érkeztünk. Ó egy héttel tovább maradt. Szintetikus emlékeket tápláltak az 
agyába, és azóta nem tudja, kicsoda valójában.

Vagy inkább micsoda, gondolta Rick.

- Mit fog tenni, mikor megtudja az igazságot?
- A leghalványabb fogalmam sincs róla mondta Garland. - Érdekes kérdés. Talán 
megöl mindenkit, akit csak tud. Embert és androidot egyaránt. Hallottam már 
hasonló esetekrõl, mikor az álemlékek ellentmondásba kerültek a valósággal. Soha 
sem lehet kiszámítani, mit tesz egy magát embernek képzelõ kópia, mikor 
egyszerre átlátja a helyzetet...

- Nagy kockázatot vállaltak, mikor idejöttek.

- El akartunk szabadulni a Marsról. Más lehetõség híján kénytelenek voltunk a 
Földre jönni. Pedig itt a legparányibb féreg és tetû is sokkal becsesebb, mint 
mi valamennyien! - Garland idegesen az ajkába harapott. - A maga helyzete jobb 
lenne, ha Phil Resch átmenne a Bonelli-teszten, és csak rólam derülne ki, mi 
vagyok. De mivel biztosra veszem, hogy nem ér el megfelelõ eredményt, maga is 
ugyanakkora pácban van, mint én. Resch úgy tekint majd rám, mint megszüntetendõ 
androidra. Meg fog ölni, de mivel félni fog attól az embertõl, aki megismerte a 
titkát, magát sem kíméli majd, Deckard. Tudja hol rontottam el a dolgot? Nem is 
sejtettem, hogy Polokov android. Ha tudom, nem engedélyezem a csontvelõvizsgálatát, 
így gyilkosnak tartottuk volna magát, Deckard, és egy 
állítólagos fejvadász, aki embert ölt, már nem jelentett volna veszélyt rám 
nézve. De nem ismertem Polokovot, és mindenki máshoz hasonlóan én is elhittem 
róla, hogy valódi rendõr. Valószínûleg már hosszabb ideje a Földön élt, és 
valahogy sikerült beépülnie a W.O.P.-ba. Különben Crams-szel is hasonló lehet a 
helyzet.

- Polokov majdnem megölt engem - jegyezte meg Rick.

- Igen, volt benne valami furcsa, értelmetlen agresszivitásra való hajlam. Azt 
hiszem, nem ugyanolyan agyegységet ültettek a fejébe, mint nekünk. Vagy ha mégis, 
valószínûleg meghibásodott. De így is jól mûködött. Majdnem tökéletes volt.

- Miért nem tudtam beszélni a feleségemmel, mikor felhívtam a lakásomat? - 
kérdezte Rick.

- A vidifon vonalaink nincsenek összeköttetésben a várossal. A hívásokat az 
épületen belül keringtetjük. Ez egy zárt világ, Deckard. El vagyunk szigetelve 
San Francisco többi részétõl. Mi tudunk a kintiekrõl, de õk nem sejtik, hogy 
létezünk. Idõnként elõfordul, hogy betéved ide egy-két ember. Az is megesik, 
hogy a védelmünk érdekében letartóztatunk valakit. Mint például most magát. - 
Elhallgatott, és merev mozdulattal az ajtó felé intett. - Itt jön Phil Resch, a 
túlbuzgó! Okos fiú, nem igaz? Megszünteti saját magát, engem, és talán magát is, 
Deckard.

- Maguk androidok nem igazán tartanak össze. Még vészhelyzetben sem.

- Ebben igaza van. Azt hiszem, hiányzik belõlünk egy fontos emberi tulajdonság, 
az empátia. Nincsenek érzelmeink.

Kitárult az ajtó, és Phil Resch lépett be rajta. Kezében egy mûszert 
szorongatott.

- Megjöttem! - Behajtotta maga mögött az ajtót, leült, és bekapcsolta a 
szerkezetet.

Garland hirtelen felemelte a kezét. Markában egy kis, dobozszerû tárgyat 
szorongatott. Resch és Rick azonnal a földre vetették magukat. Resch elõrántotta 
lézervetõjét, és Garlandra lõtt. A lézersugár keresztülfúrta a felügyelõ 
koponyáját. A test eldõlt, a kézbõl kicsúszott a lézerfegyver miniatürizált 
elsütõ- és irányító szerkezete. Garland a székre rogyott, majd oldalra fordult és 
a padlóra zuhant.

- Ez a kópia megfeledkezett arról, hogy profi vagyok - állt fel Resch. - 
Bizonyos helyzetekben elõre tudom, mit fog tenni egy android. Feltételezem, erre 
maga is képes, Deckard! - Eltette a lézervetõjét, elõrehajolt, és kíváncsian 
megvizsgálta néhai fõnöke testét. - Mirõl magyarázott, amíg nem voltam itt?

- Bevallotta, hogy android, és hogy maga is... - Rick elhallgatott. Agya 
lázasan dolgozott, míg végül úgy döntött, másképp fejezi be a mondatot. Nagyot 
nyelt. -... maga is fel fogja ismerni.

- Mást nem mondott?

- Csak annyit vettem ki a szavaiból, hogy ebben az épületben hemzsegnek a 
kópiák.

- Akkor nem lesz könnyû kijutnunk innen - mondta Resch elgondolkodva. 

- De természetesen én bármikor kimehetek, és... 

És vihetek magammal foglyot is!  Hallgatózni kezdett, de a folyosóról egyetlen 
nesz sem szûrõdött be hozzájuk. - Azt hiszem, senki sem hallotta meg, mi 
történt. Ebben a szobában valószínûleg nincs lehallgató készülék. Pedig hányszor 
szükség lett volna rá! - Cipõje orrával megbökdöste az android testét.

- Még ki sem nyitottam az iroda ajtaját, de már tudtam, hogy rám fog lõni. Az 
viszont meglep, hogy amíg kettesben voltak, nem ölte meg magát, Deckard.

- Majdnem megtette. Végig egy lézervetõ csövébe kellett bámulnom. Le akart 
lõni, de tartott magától, Resch.

- Bizonyos helyzetek elõl egy android megfutamodik, egy fejvadász azonban 
megpróbál megoldást találni a lehetetlenre is mondta Phil Resch komoran. - 
Hamarabb feladják, mint mi. Amilyen hamar csak lehet, az operaházba kell jutnia. 
Minél elõbb meg kell szüntetni Luba Luftot, mielõtt az itteniek közül valaki 
figyelmeztetné õt... Vagyis azt... Vagyis... Maga tárgyaknak, vagy élõlényeknek 
tekinti õket?

- Amikor idõnként elfog a lelkiismeret furdalás, mindig arra gondolok, hogy csak 
fejlett, organikus gépek. Valamikor folyamatosan marcangolt a bûntudat, de ezzel 
mindig sikerült megvigasztalnom magam. De most már nem tartom fontosnak az 
ilyesmit... Jól van, visszamegyek az operába. Feltéve, ha ki tud vinni innét!

- Ültessük Garlandot az asztalához mondta Resch. A székbe emelték az android 
hulláját, és megpróbálták minél természetesebbnek tûnõ pózba rendezni a 
végtagjait. - Amíg valaki csak az ajtó üvegén át néz be, addig nincs baj. De ha 
belépnek ide... Erre is van megoldás! - Resch az asztali vidifonon át kiszólt 
Garland titkárnõjének, - A felügyelõ kéri, hogy a következõ fél órában egyetlen 
hívást se kapcsoljon be hozzá, és senki ne zavarja! Olyan munkát végez, amit 
lehetetlen félbeszakítani.

- Értem, Mr. Resch! - felelt Miss French.

Phil Resch Rickre nézett.

- Amíg kijutunk az épületbõl, meg kell bilincselnem magát. A kocsiban 
természetesen leveszem a kezérõl. - Elõhúzott egy bilincset, és az egyik 
karikát Rick csuklójára, a másikat a sajátjára kattintottá. - Na, essünk túl 
rajta! - Kihúzta magát, mély lélegzetet vett, és szélesre tárta az iroda 
ajtaját.

A folyosón és az elõcsarnokban egyenruhás rendõrök végezték napi munkájukat, de 
egyikük sem figyelt fel rájuk. Phil Resch a lifthez vezette Ricket.

- Csak attól félek - mondta , hogy ebbe a Garland nevezetû kópiába be van 
építve valami szerkezet, ami a halálakor valahová jeleket kezdett küldeni. De - 
megvonta a vállát - már ez sem számít.

Megérkezett a lift, és néhány egyenruhás férfi és nõ lépett ki az ajtaján. Rá se 
hederítettek Rickre és Reschre.

- Gondolja, hogy a maga ügyosztálya befogad majd engem? - kérdezte Resch, 
ahogy a lift megindult velük a tetõ felé. - Azt hiszem, itt elvesztettem az 
állásomat.

- Nem látom akadályát annak, hogy belépjen hozzánk - mondta Rick óvatosan. 
Persze maga lenne a harmadik fejvadász...

El kell árulnom neki!, gondolta közben. Kegyetlenség lenne, ha eltitkolnám 
elõle. De hogy kezdjek hozzá? Mondjam talán azt, hogy Mr, Resch, maga android! 
Köszönöm, hogy kiszabadított, és jutalmul megsúgom, maga olyan lény, amit 
mindketten gyûlölünk, és amivel mindketten végezni akarunk...

- Még most sem tudom elhinni, ami történt - mondta Phil Resch. - Egyszerûen 
képtelenség! Három éven át androidok irányítása alatt dolgoztam. Gyanítottam 
valami ilyesmit, de soha nem sikerült bizonyítékokat szereznem.

- Talán csak mostanában vonták irányításuk alá ezt az épületet - találgatta 
Rick.

- Nem. Itt voltak egész idõ alatt. Garland már harmadik éve a fõnököm.

- Ezek szerint több Földre szökött csoportjuk állt össze egyetlen bandába... De 
nem, az én információim szerint Garland és társasága csak alig néhány hónapja 
érkezett!

- Akkor valamikor létezett egy valódi Garland, egy ember, akit eltettek láb 
alól, és a helyébe lépett ez a kópia! - Phil Resch cápaszerû, keskeny arca 
megremegett, ahogy erõlködve megpróbálta felfogni a történteket. - Vagy az is 
lehet, hogy engem manipuláltak, és új memóriát kaptam tõlük... Igen, ez 
megmagyarázná, hogy az elejétõl fogva emlékszem Garlandra... De hiszen csak az 
androidokba lehet emlékeket táplálni! Az emberekre hatástalan az agymosás!
A lift megállt, az ajtó feltárult. Rick és Resch kilépett a rendõrségi épület 
parkoló légautókkal zsúfolt tetejére. Nem volt a közelben sem ember, sem kópia.

- Ez az enyém - mutatott Phil Resch az egyik kocsira. Kinyitotta az ajtaját, 
betuszkolta Ricket, majd a kormány mögé ült. Beindította a motort, és 
másodpercek múlva már északnak száguldottak. Phil Resch nem figyelt a vezetésre, 
egyre sötétebb gondolatok kerítették hatalmukba.

- Figyeljen csak, Deckard! - szólalt meg hirtelen. - Miután közösen 
megszüntettük Luba Luftot, azt akarom, hogy... - Elcsuklott a hangja. - Azt 
akarom, hogy végezze el rajtam a Bonelli-tesztet, vagy a maga mpátiavizsgálatát! 
Csak a biztonság kedvéért. Rendben?

- Ráérünk még vele - felelt Rick kitérõén.

- Ugye nem akarja, hogy átessek rajta? Phil Resch úgy nézett rá, mintha mindent 
megértett volna. - Azt hiszem, maga máris tudja, milyen eredményt fog kapni. 
Garland biztosan mondott rólam valamit, amirõl nekem sejtelmem sincs.

- Egyedül nem tudom megszüntetni Luba Luftot. Nehéz dolgunk lesz. Most inkább 
ezzel törõdjön!

- Biztos vagyok benne, hogy ember vagyok- mondta Resch. - Van egy állatom. Egy 
valódi mókus. Nagyon szeretem. Minden áldott reggel megetetem, kitisztítom a 
ketrecét. Esténként szabadon szoktam ereszteni a lakásban. Kedvére futkoshat. A 
ketrecben van egy forgókereke. Látott már mókust, ahogy így rohangászik egy 
kerékben? Csak fut, rohan, mégis egyhelyben marad. De Buffy nagyon élvezi a 
dolgot.

- Azt hiszem, a mókusok nem valami okos állatok - mondta Rick.
Mély hallgatásba burkolózva repültek tovább az operaház felé.

12.

Az operaháznál megtudták, hogy a próba véget ért, és Miss Luft eltávozott.

- Nem mondta véletlenül, hová indul? kérdezte Phil Resch a portástól, és 
megmutatta rendõrigazolványát.

- A múzeumba ment. Azt mondta, meg akarja nézni az Edward Munch-kiállítást. A 
tárlat holnap bezár.

Luba Luft életének pedig még ma vége lesz, gondolta Rick.

- Miben reménykedik? - kérdezte Phil Resch, ahogy végigsétáltak a múzeum felé 
vezetõ járdán. - Úgysem fogjuk megtalálni!

- Talán mégis...

A múzeum földszintjén kifüggesztett információs táblán megnézték, melyik 
emeleten van a Munch-kiállítás, és felmentek. Bolyongani kezdtek a festmények és 
metszetek között. A termekben meglepõen sok látogató nézelõdött, köztük egy 
teljes iskolai osztály tanulói. A kiabálva magyarázó tanárnõ metszõ hangja 
szinte az egész épületet betöltötte.

Sokan úgy gondolják, az androidoknak van olyan hangjuk, mint ennek a nõnek, 
tûnõdött Rick. Össze sem lehet hasonlítani Rachael Rosen vagy Luba Luft szép 
orgánumával. A kópiák sokkai emberszerübbek bizonyos embereknél. Megtévesztõek, 
akár Phil Resch...

- Hallott valaha olyasmit, hogy egy androidnak valamiféle állata lett volna? - 
kérdezte Resch, a kocsiban megkezdett beszélgetésre célozva.

Rick valami érthetetlen ok miatt úgy érezte, kegyetlenül kell viselkednie a 
mellette haladó férfival.

- Igen. Két ilyen esetrõl is tudok. Nagyon ritka, hogy egy kópia vállalkozik 
ilyesmire. Ám az állatok nem maradhatnak életben mellettük. Nekik ugyanúgy 
szükségük van az õszinte szeretetre, a meleg, barátságos környezetre, akár a 
levegõre. Ez alól talán csak a hüllõk meg a rovarok kivételek.

- És a mókusom? Maga szerint egy mókus igényli a szeretetet? Buffy mindenesetre 
jól érzi magát nálam. Gondosan ellátom, és minden második nap megfésülöm... - 
Phil Resch megállt az egyik olajkép elõtt, és dermedten bámult az éles 
vonalakkal megfestett, förtelmes figurára.

A lény feje olyan volt, akár egy hosszában kettémetszett körte, két kezét 
iszonyattal szorította a füleire, óriási száját hangtalan sikolyra tátotta. 
Szinte hallani lehetett néma szenvedésének moraját, fájdalmas sikoltásának 
visszhangjait. Magányosan állt egy híd közepén, és nemjehetett róla 
megállapítani, férfi-e, vagy nõ. Úgy takarta el füleit, mintha megrémítette 
volna saját hörgése.

- Ennek a képnek van egy másik változata is - mondta Rick, ahogy elolvasta a 
festmény alá erõsített táblácska szövegét.

- Azt hiszem pontosan így érezhet egy android... Nekem soha nem volt ilyen 
hangulatom, tehát nem lehetek... - Néhány ember lépett a kép elé, mire Resch 
elhallgatott.

- Ott van Luba Luft! - mutatott oldalra Rick.

Resch azonnal abbahagyta az önelemzést és a védekezést. Feltûnés nélkül, lassú, 
kimért léptekkel igyekeztek a nõ felé. Nem akarták, hogy a képek körül õgyelgõ 
emberek gyanút fogjanak és pánikba essenek a tudatra, hogy androidok vannak 
közöttük. El akarták kerülni a felesleges rémületet és zûrzavart - ennek 
érdekében még azt is vállalták, hogy esetleg szem elõl tévesztik zsákmányukat.
Luba Luft egy nyomtatott katalógust tartott a kezében, fénylõ anyagból készült, 
testhezálló nadrágot és aranyszínû mellényt viselt. Mindenrõl megfeledkezve 
bámulta az egyik reprodukciót. A festmény egy fiatal lányt ábrázolt, aki kezeit 
összefonva, arcán rémült csodálkozással egy rácsos vaságy szélén ült.

- Akarja, hogy megvegyem magának? kérdezte Rick Luba Lufttól. A nõ mellé 
lépett, és lazán, de határozottan megfogta a karját. Érintése elárulta, hiábavaló 
minden ellenállás. Phil Resch is Luba vállára tette a kezét, és készenlétbe helyezte 
lézervetõjét. Nem akarta megkockáztatni, hogy a nõ valahogy meglépjen elõlük.

- Nem eladó... - Luba Luft üres tekintettel nézett fel, de szemeiben iszonyat 
és félelem csillant, ahogy felismerte Ricket. Arca holtsápadttá vált úgy tûnt, mintha 
egy pillanat alatt elszállt volna belõle az élet. - Azt hittem letartóztatták. 
Csak nem engedték szabadon máris?

- Miss Luft - mondta Rick Resch-re mutatva - bemutatom Phil Rescht. Resch, a 
hölgy Miss Luba Luft, a híres operaénekesnõ... Mellesleg a rendõr, aki õrizetbe 
vett, android volt, fraulein. Ismer - ismert - ön egy bizonyos Garland 
felügyelõt? Tõle hallottam, hogy együtt érkeztek a Földre.

- Már tudjuk, hogy a Mission Streeten mûködõ rendõrörs, amit maga felhívott, 
nem más, mint egy szervezõközpont, melyen keresztül szökött androidok tartják 
egymással a kapcsolatot - mondta Phil Resch nyersen. - Annyira vakmerõek 
lettek, annyira bíztak magukban, hogy már valódi embereket is alkalmaztak. Még 
két fejvadászt is felbéreltek. Az egyik én vagyok.

- Maga? - kérdezte Luba Luft. - Maga nem ember. Semmivel sem valódibb, mint 
én. Maga is kópia!

Hosszú, dermedt csend után Phil Resch magához tért megdöbbenésébõl.

- Jól van, nemsokára ezzel is foglalkozunk majd. Most azonban más dolgunk van. 
- Rickre nézett. - Vigyük a kocsimhoz!

Közrefogták a nõt, és a lift felé indultak. Luba Luft nem ellenkezett, fásultan, 
reményt vesztve lépkedett közöttük. Rick már számtalanszor látott ilyen dermedt 
viselkedést. Tipikus android reakció. Ha vészhelyzetbe kerültek, vagy erõs sokk 
érte õket, meggyengült a testüket mûködtetõ mesterséges életerõ. Rick ennek 
ellenére óvatos volt, mert tudta kivételek mindig akadhatnak, és a belsõ tûz 
bármikor újra fellángolhat.

Az androidok egyik alapvetõ tulajdonsága volt, hogy mindig megpróbálták kerülni 
a feltûnést. Luba Luft sem kiabált vagy ellenkezett, mert nem akarta magára 
vonni a múzeumban sétálgató emberek figyelmét. Rick érezte, utolsó, 
kétségbeesett kísérletére az autónál, külsõ szemlélõktõl távol kerül majd sor. 
Felkészült a csatározásra, de elhatározta, minden nehézség ellenére elvégzi a 
nõn a tesztet. Valami azonban elkerülte a figyelmét. Megfeledkezett Phil Resch 
egyik megjegyzésérõl, Minél elõbb meg kell szüntetni Luba Luftot...
A folyosó végén, a lift mellett felállított kioszkban mûvészeti albumokat és 
reprodukciókat kínáltak eladásra. Luba megállt, és Rickre nézett. Arcába 
valamelyest visszatért az élet színe.

- Kérem... Vegye meg nekem annak a képnek a reprodukcióját, amit utoljára 
nézegettem! Tudja, amelyik azt az ágy szélén ülõ lányt ábrázolja!

Rick pillanatnyi tétovázás után az eladóhoz, egy középkorú nõhöz fordult.

- Megvan maguknak Munch Serdülõkor címû képének reprodukciója?
- Sajnos már nincs belõle, de a kép benne van a festõ életmûvét bemutató 
albumban. -

Az eladó felemelt egy vaskos könyvet. - Huszonöt dollár.
- Megveszem. - Rick a tárcája után nyúlt.
- Én aztán nem költenék ilyesmire! - háborodott fel Phil Résen. - Könyvet 
venni egy...

- Az én pénzem - mondta Rick. Fizetett, és átnyújtotta Lubának a könyvet. - 
Mehetünk?

- Nagyon köszönöm - mondta Luba a liftben. - Van valami furcsa és megható 
magukban, emberekben. Egy android sohasem tett volna ilyet. Maguk hajlamosak az 
érzelgõsségre! - Hidegen Phil Reschre nézett. - Neki eszébe sem jutott volna 
ilyesmi. - Utálkozva méregette Rescht. - Gyûlölöm az androidokat! Amióta 
idejöttem a Marsról, az egész életem arról szólt, hogy embernek tetettem magam. 
Csináltam, amit egy hozzám hasonló valódi nõ csinált volna, és úgy viselkedtem, 
mintha olyan gondolataim és érzelmeim lennének, mint az embereknek. Azt 
játszottam, hogy egy felsõbbrendû életformához tartozom. Maga is ugyanezt teszi, 
Resch. Megpróbál embernek látszani.

- Ezt nem tûröm tovább! - kiáltott Resch, és a fegyvere után kapott.

- Ne! - Rick lefogta a kezét. Resch mozdulatlanná dermedt. - Ne felejtse el, 
még el kell végeznünk rajta valamelyik tesztet!

- Ugyan, mi szükség rá? - kérdezte Resch. - Hiszen már bevallotta, hogy 
android!

- Nem ölheti meg pusztán azért, mert gúnyolódott magával. Adja ide azt a 
fegyvert!

- Rick megpróbálta kicsavarni Resch kezébõl a lézervetõt, de sikertelenül. 
Resch a lift faláig hátrált. - Jól van - mondta Rick. - Ha annyira akarja, 
vonja ki a forgalomból most rögtön! Bizonyítsa be, hogy valóban android! - 
Resch szemébe nézett, és meghûlt a vér az ereiben. - Ne! Várjon! Nem mondtam 
komolyan!

Phil Resch tüzelt. Luba Luft õrjöngõ rémülettel oldalra vetette magát. A 
sugárnyaláb célt tévesztett, de Resch másodszor is lõtt. Ezúttal nem hibázott, 
lyukat perzselt a nõ hasába. Luba Luft hörögve a lift oldalának vágódott.
Olyan az arca, mint a hídon álló alaké azon a festményen, gondolta Rick, és 
lézervetõjével véget vetett Luba Luft szenvedésének. A kópia a padlóra zuhant, 
és nem mozdult többet.
Rick lézerfegyverével módszersen hamuvá égette az albumot, amit alig egy perccel 
azelõtt vett Lubának. Phil Resch zavartan bámult rá.

- Megtarthatta volna - mondta. - Elég drága könyv volt.

- Mit gondol, van az androidoknak lelkük? - kérdezte Rick.

Phil Resch oldalra billentette a fejét, és méginkább elbizonytalanodott.

- Különben nem számít a könyv ára. Megengedhettem magamnak - mondta Rick. Ma 
már háromezer dollárt kerestem, és még korántsem végeztem el az összes munkát.

- Garlandot is beleszámítja? - kérdezte Resch. - De hiszen õt én öltem meg! 
Maga egész végig tétlenül hasalt a padlón, és rémületében azt sem tudta, hová 
bújhatna! Sõt, Lubával is én végeztem!

- Maga nem kaphatja meg a vérdíjat - felelt Rick. - Sem a saját 
ügyosztályától, sem az enyémtõl nem számíthat elismerésre. Ahogy felérünk az 
autójához, azonnal végrehajtom magán a Bonelli-tesztet vagy a V-K vizsgálatot. 
Aztán majd meglátjuk, mi lesz a következõ lépés. Ámbár a neve nem szerepel a 
listámon... - Remegõ kézzel kinyitotta táskáját, és kotorászni kezdett a 
gyûrött papírlapok között. - Nem - mondta, mikor átnézte a jegyzeteket. - 
Nincs közöttük, tehát hivatalosan nem vádolhatom magát.

- Ezek szerint majdnem biztos benne, hogy android vagyok? Ezt ugye Garland tói 
hallotta?

- Igen. Pontosan tõle.

- Arra nem gondolt, hogy hazudhatott magának? - kérdezte Phil Resch. - Talán 
csak ellentétet akart szítani kettõnk között. Úgy veszem észre, sikerült neki. 
Egyikünk sem normális! Hagyjuk, hogy szétválasszanak minket, és képesek vagyunk 
összeveszni miattuk! Luba Lufttal kapcsolatban igaza van. Nem lett volna szabad 
elvesztenem a fejem a gyanúsítgatásai miatt. Talán túl érzékeny lettem, de azt 
hiszem, teljesen természetes dolog egy fejvadásznál, hogy nem szereti, ha 
kópiának nevezik... Mindenképp meg kellett volna szüntetnünk Lubát - legfeljebb 
egy fél órát élhetett volna még. Igaz, így még arra sem volt ideje, hogy 
átlapozza azt az átkozott könyvet... Mellesleg még mindig nem értem, miért égette 
szét. Kár érte. Nem értem, mit miért csinál. Semmi ésszerûség nincs -a tetteiben.

- Elegem van ebbõl a munkából! - kiáltott Riclc

- És mivel akar foglalkozni?

- Mindegy. Elmegyek biztosítási ügynöknek, vagy kivándorlók... Igen! A Marson 
fogok letelepedni.

- Valakinek ezt a munkát is el kell végeznie.

- Ilyesmire androidokat is alkalmazhatnának. Sokkal jobban csinálnák, mint az 
emberek. Én befejeztem. Elég volt! Belefáradtam... Ez tiszta õrület! Luba 
csodálatos énekesnõ volt!

- Ne felejtse el, ezek a kópiák embereket öltek azért, hogy megszökhessenek. Ha 
nem hozom ki a Mission Streetrõl, magával is végeztek volna. Mit gondol, Garland 
miért hívott be az irodájába? Velem akarta elvégeztetni a piszkos munkát. 
Elfelejti, hogy Polokov kis híján megelõzte? Mi csak védekezünk ellenük. Ók 
jöttek a mi bolygónkra. Gyilkos betolakodók, akik azt színlelik, hogy...

-... hogy rendõrök. Fejvadászok! - vágott közbe Rick.

- Rendben, végezze el rajtam a Bonellitesztet! Garland talán mégis igazai 
mondott. Bár én meg vagyok róla gyõzõdve, hogy hazudott. A mesterségesen 
bevésett emlékek soha nem lehetnek ilyen élénkek, mint az enyémek. És a mókusom? 
Azt mivel magyarázza, hogy szeretem az állatokat?

- Igaz. Errõl megfeledkeztem...

- Ha android lennék és megölne, megkaphatná a mókusomat. Akár le is írom, hogy 
magára hagyom.

- A kópiák nem végrendelkezhetnek.

- Akkor egyszerûen vigye el!

- Lehet, hogy megteszem - mondta Rick. A lift leért a földszintre, az ajtók 
kinyíltak. Maradjon itt az android mellett! Hívok egy járõrkocsit, hogy 
szállítsák át az Igazságpalotába. Ott majd elvégzik rajta az ilyenkor szükséges 
analízist. - Meglátott egy nyilvános vidifonfülkét. Belépett, bedobott egy 
érmét, és remegõ ujjakkal tárcsázta fel az ügyosztály számát. Közben nagy 
csoportosulás támadt Phil Resch és Luba Luft körül.

Luba valóban kivételes énekesnõ volt, gondolta Rick, miközben arra várt, hogy a 
vonal túlsó végén valaki felvegye a vidifont. Képtelen vagyok felfogni, hogy 
jelenthet veszélyt a társadalomra egy ilyen tehetséges nõ. Hogy lehet teher? 
Habár a tehetségnek ehhez semmi köze. Polokov, Luba Luft, és... Igen, Phil Resch 
is fenyegeti az emberek életét.

Ahogy befejezte a beszélgetést, kilépett a fülkébõl, átfurakodott az 
embergyûrûn, vissza Resch-hez és a kópialány földön fekvõ testéhez, melyre 
közben valaki - még véletlenül sem Resch - egy kabátot terített.
Rick az egykedvûen szivarozó szakállas férfira nézett.

- Remélem, a teszt bebizonyítja, hogy maga is android!

- Miért gyûlöl engem? - kérdezte Phil Resch csodálkozva. - Nagyon hirtelen 
változtak meg az érzései. A Mission Streeten, miközben megmentettem az életét, 
még másképp tekintett rám.

- A helyzet változott meg, nem én. Ahogy meggyilkolta Garlandot és Lubát... Nem 
úgy öl, ahogy én. Maga élvezi, ha kiolthat egy életet! Csupán valami ürügyre van 
szüksége ahhoz, hogy gyilkoljon. Tudom, érzem, ha a legcsekélyebb oka lenne rá, 
velem is végezne. Kapva kapott az alkalmon, hogy Garland androidnak bizonyult, 
mert így nyugodt szívvel leszámolhatott vele. Kíváncsi vagyok, mit tesz majd, ha 
valamelyik teszt bebizonyítja, hogy maga sem ember. Talán öngyilkos lesz? 
Ritkán, de elõfordul, hogy az androidok ilyesmit tesznek...

- Igen. Maga csak hajtsa végre rajtam a vizsgálatot, a többit elintézem. .

Megérkezett a járõrkocsi. Két rendõr ugrott ki belõle, és azonnal utat nyitottak 
maguknak a tömegben. Egyikük felismerte, és biccentéssel üdvözölte Ricket.
Mehetünk, gondolta Rick. Itt elvégeztük a dolgunkat.
Visszagyalogoltak az operaházhoz.

- Odaadom magának a lézervetõmet mondta Resch, ahogy felértek a tetõn parkoló 
légautójához. - így akkor sem kell félnie tõlem, ha kiderül, hogy mégis android 
vagyok. A személyes biztonsága érdekében tegye el!

Rick átvette tõle a fegyvert.

- Enélkül hogy fogja megölni magát, ha bebizonyosodik, hogy nem ember? - 
kérdezte.

- Visszatartom a lélegzetemet.

- Szent ég! Ez képtelenség!

- Egy android ezt is meg tudja tenni. A kópiákba nem építik bele az emberekben 
oly erõs bolygóidegi reflexet. Nem hallott errõl a kiképzés során? Én már hosszú 
évekkel ezelõtt estem át rajta, mégis emlékszem a tananyagra.

- De hát így meghalni...!

- Fájdalommentes. Mi nem tetszik benne?

- Ez... Ez egyszerûen... - Rick képtelen volt kifejezni megdöbbenését.

- Nem hiszem, hogy sor kerülne rá. Bízom benne, hogy nem kell megtennem.

Phil Resch az autó kormánya mögé csusszant, és bezárta az ajtót.

- Szeretném, ha a Bonelli-tesztet alkalmazná.

- Sajnos nem ismerem. Nem tudom, hogyan kell értékelni a mérések eredményeit 
tiltakozott Rick. Kénytelen lennék megengedni, hogy te vond le a következtetéseket, 
tette hozzá gondolatban. Még mit nem!

- Ugye akkor is megmondja az igazat, ha android vagyok?

- Természetesen.

- Mindenképpen tudni akarom. Tudnom kell! - Phil Resch meggyújtotta idõközben 
kialudt szivarját, hátradõlt az ülésen, és megpróbált kényelembe helyezkedni. - 
Magának tetszett az a Munch-kép, amit Luba Luft nézegetett? - kérdezte. - Nekem 
nem különösebben. Nem kedvelem igazán az ilyesfajta realizmust. Sokkal jobban 
szeretem a régi mestereket, például Picassót.

- A Serdülõkor 1894-ben készült - közölte Rick. - Ne feledje, akkoriban a 
realizmuson kívül éppen nem létezett semmi.

- Lehet... De az a másik, amin az az ember a fülére szorítja a kezeit... Nem 
hiszem, hogy ez az ábrázolási mód jellemzõ lett volna arra a korra.

Rick kinyitotta a táskáját, és elõvette a felszerelést.

- Kicsit bonyolultnak tûnik a módszere mondta Phil Resch. - Hány kérdést kell 
feltennie ahhoz, hogy abszolút biztos megállapításra juthasson?

- Hatot vagy hetet. - Rick Resch kezébe nyomta a tapadófelülettel ellátott 
fémkorongot. - Ezt tapassza az arcára! Ez a fény... Resch szemébe irányította 
az erõs fénysugarat. - Nézzen bele! Úgy. Ne mozogjon, és lehetõség szerint a 
szemét se forgassa!

- Nem fizikai ingerhez kapcsolódó reflexfluktuáció - jegyezte meg Phil Resch 
ravasz mosollyal. - Ismerem a dolgot.

- Gondolja, hogy irányítani tudja majd a reakcióit?

- Nem valószínû. Ám ha mégis, a legelsõt nem lehet tudatosan szabályozni... 
Rajta, kezdje már el! Ne haragudjon, hogy ilyen sokat beszélek, de egy kicsit 
ideges vagyok.

- Beszéljen csak, amennyit akar - mormolta Rick. Beszélj, egészen a sírig, ha 
így esik jól, gondolta. Remélem, nincs már messze!

- Ha kiderül, hogy android vagyok - fecsegett Resch , maga visszanyeri az 
emberi fajba vetett hitét, így van? Ám ha mégsem ez történne, akkor kénytelen 
lesz felállítani magában egy új értékrendet, azt hiszem...

Rick közben összeszerelte a mûszert.

- Kezdem - mondta. - A reakcióidõ is fontos tényezõ, tehát olyan gyorsan 
válaszoljon, ahogy csak tud! - Emlékezetbõl idézte fel az elsõ szituációt. A 
teszt elkezdõdött.

A vizsgálat végeztével Rick hosszú ideig mereven bámult maga elé, majd 
összeszedte, és táskájába pakolta felszerelését.

- Az arcára van írva, milyen következtetésre jutott - mondta Phil Resch, és 
õszinte megkönnyebbüléssel nagyot sóhajtott. - Jól van. Akkor most adja vissza 
szépen a fegyveremet!

- Magának volt igaza. Garland valószínûleg ellentétet akart szítani közöttünk. 

- Rick testileg és lelkileg egyaránt megtörtnek érezte magát.

- Kialakította már az új elméletét? Már megtalálta a választ, miként lehetséges 
az, hogy minden kegyetlenségem és vérszomjam ellenére én is az emberi fajhoz 
tartozom?

- A maga egyébként tökéletes empatikus képességének van egy apró hiányossága, 
amivel a teszt kérdései nem foglalkoznak. Nem derültek ki az androidok iránti 
érzelmei.

- Ez felesleges. Minek mérnénk ilyesmit?

- Talán szükség lenne rá... - Ricknek még soha sem jutott eszébe hasonló. 
Pályafutása során egyetlen alkalommal sem érzett részvétet - vagy bármi mást - 
a legyilkolt androidok, saját áldozatai iránt. Sikerült tudatos és tudattalan 
énjébe is beültetni a meggyõzõdést, hogy a kópiák gépek csupán. Mégis, mikor 
megismerte Phil Resch kegyetlenségét, rá kellett döbbennie, érthetetlen 
érzelmeket táplál a kópiák iránt.

Valóban együttérzek egy mesterséges szerkezettel? Megsajnáltam egy lényt, mely 
csupán színlelte, hogy élõ Luba annyira valódinak tûnt, hogy nem vettem észre 
emberszerû viselkedése csak álca.

- Tudja-e mire vezetne, ha elterjednének a maga nézetei? - kérdezte Resch. - 
Egy idõ múlva az emberek éppen úgy szeretnék az androidokat, ahogy most az 
állatokat.

- Akkor pedig nem tudnánk megvédeni magunkat velük szemben...

- Pontosan így van! Ezek a Nexus-6 kópiák ránk rontanának és kiirtanának 
minket. Egyedül mi, fejvadászok állunk gátként az elszabadult Nexus-6 robotok és 
a tehetetlen emberi faj között. Mi tartjuk fenn az egyensúlyt. Tehát... - 

Elhallgatott, mert látta, hogy Rick újra elõszedi a teszthez szükséges 
mûszereket. - Azt hittem, befejeztük.

- Magamnak akarok feltenni egy kérdést - mondta Rick. - Szeretném, ha 
leolvasná, milyen értéket mutatnak a mûszerek. Csak azt kell figyelnie, meddig 
lendülnek ki a mutatók. Majd én levonom a megfelelõ következtetéseket. - Az arcára 
tapasztotta a fémkorongot, és a saját szemébe irányította a vékony fénysugarat. 

- Készen áll? Nézze a mutatókat! Az idõtényezõt most elhanyagolhatjuk.

- Jól van, Deckard. Rajta!

Rick fennhangon felidézte magának a szituációt.

- Egy liftben vagyok egy androiddal, amit épp akkor kaptam el. Valaki 
figyelmeztetés nélkül megöli.

- A mutatók alig mozdultak meg - jelentette Resch.

- Mennyi az érték?

- A bal oldali 2.8-ig, a másik 3.3-ig lendült ki.

Rick folytatta.

- A megszüntetett android nõnemû volt.

- Most egészen 4.0-ig és 6.0-ig mozdultak!

- Ez már elég magas - mondta Rick. Levette arcáról a korongot, és eloltotta a 
lámpát. - Ez határozott empátiás reakció volt. Az emberek általában a teszt 
legtöbb kérdésére így reagálnak. Persze, mikor olyan extrém eseteket idézek fel, 
hogy emberi bõrt használnak díszítésre, vagy más, ehhez hasonló, testrészekkel 
és belsõ szervekkel kapcsolatos szörnyûségeket emlegetek, az értékek jóval 
magasabbak.

- Tehát?
- Hajlamos vagyok rá, hogy bizonyos androidok iránt részvétet érezzék. Nem 
mindegyiket sajnálom. Valószínûleg csak azokat, melyekhez valamilyen érthetetlen 
oknál fogva érzelmileg kötõdöm.

Például Luba Lufthoz, gondolta. Ezek szerint rosszul ítéltem meg Phil Rescht. 
Semmi természetellenes vagy embertelen nem volt a viselkedésében. Éppen 
ellenkezõleg! Bennem van a hiba. Túl érzelgõs vagyok... Kíváncsi lennék rá, 
érzett-e már ilyesmit valódi ember egy android iránt...
Lehet persze, hogy soha többé nem fordul elõ. Talán csak a Varázsfuvola hangjai 
tettek túl szentimentálissá. Rick biztos volt benne, hogy elõször történt meg 
vele a dolog. Polokov és Garland halálának kifejezetten örült, és érezte, Phil 
Rescht is nyugodt szívvel megölte volna. Különösen azután, hogy az meggyilkolta 
Lubát.

Abban a múzeumi liftben rajtam kívül két személy tartózkodott, egy ember és egy 
android. Az érzéseim pedig éppen ellenkezõek voltak, mint ahogy a valóság 
megkövetelte. Kimondhatatlanul gyûlöltem Phil Rescht, az embert - Luba Luftot, 
a kópiát pedig szinte szerettem...

- Túlkomplikálja a helyzetet, Deckard mondta Phil Resch. - Sokkal egyszerûbb 
dologról van itt szó.

- Ugyan mirõl?

- A szexrõl!

- A szexrõl?

- Ismerje el, nagyon vonzónak találta Lubát! Most elõször történt meg magával, 
hogy belehabarodott egy kópiába? - Phil Resch felnevetett. - Minket erre a 
veszélyre már a kiképzés során felkészítettek. Nincs ebben semmi szégyellnivaló! 
Talán nem hallott még róla, hogy a gyarmatokon meglepõen sokan élnek együtt android 
szeretõikkel?

- Hiszen ezt tiltja a törvény!

- Persze. De a szex legtöbb, a hagyományostól eltérõ fajtája szintén nem 
engedélyezett, az emberek mégis nagy elõszeretettel mûvelik valamennyit.

- És a szerelem? Csak nem lehet valaki szerelmes egy androidba? Mi van a 
szerelemmel? Nem a szexszel, a szeretettel?

- A szeretet ugyanazt jelenti, mint a szex.

- Nem értem. Szeretünk egy országot, szeretünk egy zenét...

- Ha egy nõ, vagy egy nökópia iránti szeretetrõl van szó, akkor az a legtöbb 
esetben azonos a szexszel. Ébredjen már fel, Deckard, és nézzen szembe a 
tényekkel! Csupán azért zavarodott össze, mert meg akart fektetni egy nõnek 
álcázott organikus robotot. Errõl van szó, sem többrõl, sem kevesebbrõl. Egyszer 
már nekem is volt hasonló kalandom... Ki fogja heverni, uekem elhiheti. Egy 
kicsit elbizonytalanodott, ennyi az egész. Tanulja meg egy életre, ha megtetszik 
magának egy nökópia, a saját érdekében ne ölje meg azonnal.

Rick értetlenül bámult rá.

- Elõbb feküdjön le vele!

Átkozottul jó fejvadász vagy, gondolta Rick, és elismerõen nézett Phil Resch-re. 
Hát én? Vajon én milyen vagyok?
Életében elõször kételkedni kezdett magában.

13.

John R. Isidore légautója meteorként suhant a sötét, késõ délutáni égen. 

Hazafelé tartott.

Kíváncsi vagyok, ott van-e még a lány, gondolta. Biztos a kacatokkal zsúfolt, 
lényegileg mégis üres lakásban, a TV elõtt kucorog, és Busier Friendly mûsorát 
nézi. Közben persze szokása szerint reszket a félelemtõl. Azt hiszem, még tõlem 
is tart egy kicsit...

Isidore a feketepiacon ritkaságnak számító finomságokhoz jutott hozzá. Az 
ülésen, barna papírzacskóban néhány érett õszibarack, szójakenyér, és egy darab 
jó érett sajt zötykölõdött. Isidore gondolatai szüntelenül a lány körül 
forogtak, ezért szokásától eltérõen szeszélyesen vezetett. A hirtelen fékezéstõl 
és gyorsításoktól felköhögött a kocsi motorja.

Pedig alig egy hónapja nézettem át a szerelõvel! A büdös patkányok! Már megint 
átvertek!

A barack és a sajt illata valamelyest megnyugtatta háborgó idegeit. Elõleget 
kért Mr. Sloattól, hogy megvehesse ezeket a nem mindennapi ínyencségeket. Két 
heti fizetését költötte rájuk. Kedveskedni szeretett volna a lánynak. Az ülés 
alatt a ráadás, egy palack valódi Chablis bor hevert!
 
Eddig a Bank of America széfjében tartotta a kincset, és nem adta el, bármennyit 
is kínáltak érte. Mindig abban reménykedett, egyszer megismerkedik egy lánnyal, 
és a bort erre a nevezetes eseményre tartogatta. Most végre valóra vált régi 
álma.

Az épület szemetes, élettelen tetejének látványától mindig rossz kedve támadt. A 
légautótól a liftig vezetõ utat lehajtott fejjel tette meg, és megpróbálta 
eltompítani periférikus látását. A zacskóra és a palackra koncentrált, meg arra, 
nehogy véletlenül valami mocsokba lépjen. Amikor a lift csikorogva megérkezett, 
Isidore beszállt, és megnyomta az új lakó, Pris Stratton emeletét jelzõ gombot.
Megállt a lány ajtaja elõtt, és a borosüveggel megkocogtatta az ajtót. A szíve 
majd kiugrott az izgalomtól.

- Ki az? - A lány hangját letompította a vastag ajtó, mégis kiérzett belõle a 
félelem.

- Itt J.R. Isidore beszél! - mondta Isidore gyorsan. Lám, újra hasznát veszi 
annak, hogy Mr. Sloat megtanította, hogyan kell a vidifonon át bemutatkozni. - 
Hoztam egykét finomságot. Azt hiszem, együtt vacsorázhatnánk!

Az ajtó résnyire kinyílt, és Pris a sötét szobából kinézett a homályos 
folyosóra.

- Valahogy megváltozott a hangja - mondta. - Mintha felnõttesebb, komolyabb 
lenne.

- Elképzelhetõ. Ma a munkahelyemen sikerült megoldanom néhány nagyon nehéz 
feladatot - úgy érzem, mintha más ember lennék.

- El kell mesélnie, mi történt! - A lány beeresztette Isidore-t, s csak azután 
fedezte fel a kezében tartott csomagot és palackot. Pris meglepetten 
felsikoltott, és arcán pajkos vidámság tüze lobbant. Ám hirtelen halálos 
keserûség suhant át vonásain, egyszeriben eltûnt minden jókedve.

- Mi baj? - kérdezte Isidore. A konyhába ment, kincseit az asztalra tette, 
majd visszasietett Prishez.

- Felesleges ennyi finomságot pazarolnia rám - mondta a lány színtelen hangon.

- Miért?

- Ó... - Pris megremegett. Kezeit vastag, régimódi szoknyája zsebeibe 
süllyesztette, és ellépett Isidore mellõl. - Egyszer talán majd elmagyarázom... 
Mindenesetre nagyon kedves magától, hogy gondolt rám. Most azonban szeretném, ha 
felmenne a saját lakásába. Egyedül akarok maradni. - Fáradt, erõtlen léptekkel 
a bejárati ajtóhoz ment.

- Rájöttem, mi a maga baja - mondta Isidore.

- Valóban? - A lány hangja már az eddiginél is fásultabb volt. Kinyitotta az 
ajtót.

- Az a probléma, hogy nincsenek barátai. Sokkal rosszabbul néz ki, mint reggel. 
Ez is a magány miatt van.

- Vannak barátaim! - mondta Pris ingerülten, és mintha egy pillanatra 
visszanyerte volna életerejét. - Vagy legalábbis voltak... Hét barátom volt, de 
azóta, hogy utoljára találkoztam velük, a fejvadászok munkához láttak. Talán már 
egyikük sem él... - Bizonytalanul az ablakhoz lépett, és kibámult az éjfekete, 
csak itt-ott megvilágított városra. Lehet, hogy nyolcunk közül egyedül én 
maradtam életben... Lehet, hogy mégis igaza van.

- Mi az a fejvadász?

- Ó, persze! Maguk emberek nem hallottak róluk. A fejvadász hivatásos gyilkos. 
Kap egy névsort, kiket kell megölnie, és õ végrehajtja a feladatot. 
Természetesen pénzért dolgozik. Általában ezer dollárt kap minden áldozatáért, 
ezenkívül rendszeres fizetés is megilleti. Persze az nagyon alacsony, hogy a 
vérdíj ösztönzõen hasson rá.

- Ez tényleg így van?

- Arra gondol, biztos vagyok-e benne, hogy ösztönzõ erõ kell nekik? Nem mindig. 
Vannak olyan fejvadászok, akik kifejezetten élvezik a gyilkolást.

- Ezt nem hiszem el! - fakadt ki Isidore. Soha életemben nem hallottam 
ilyesmirõl. Buster Friendly sem említette soha... Ez egyszerûen nem egyeztethetõ 
össze Mercer tanításával. Minden élet örök, és együvé tartozik. Vagy ahogy a 
régi idõkben egy bizonyos Shakespeare mondta, Senki sem különálló sziget.

- Ezt John Donne mondta


Isidore feldúltan legyintett.

- Ez túltesz minden szörnyûségen, amit valaha hallottam! Miért nem hívja fel a 
rendõrséget?

- Nem tehetem.

- Magát is üldözik? Magát is meg akarják keresni, hogy megölhessék? - Isidore 
értette már, miért volt a lány annyira félénk. - Most már nem csodálom, hogy 
mindenkitõl fél, és nem akar találkozni senkivel. - Elgondolkodott. Biztos 
tévedés az egész. A lány bizonyára pszichopata. Üldözési mániája van. Talán a 
por okozott kárt a fejében. Lehet, hogy õ is különleges? - Megelõzöm õket, és 
megvédem magát! - fogadkozott elszántan.

- Ugyan mivel? - Pris erõtlenül elmosolyodott, kivillantak apró, szikrázóan 
fehér fogai.

- Megszerzem a szükséges engedélyt, hogy lézervetõt tarthassak. Nem lesz nehéz, 
a városnak ezt a részét már nem ellenõrzi a rendõrség. Az ilyen helyeken 
mindenkinek magára kell vigyáznia.

- És mi lesz, amikor maga munkába megy?

- Majd nem megyek be dolgozni.

- Igazán nagyon kedves magától, hogy segíteni akar, J.R. Isidore - mondta 
Pris. - Ám ha a fejvadászok elkapták a többieket... Ha megölték Max Polokovot, 
Garlandot, Lubát, Haskongsot és Roy Batyt... - Elhallgatott. Roy és Irmgard 
Batyt... Ha õk halottak, akkor nekem már tényleg nem számít semmi.

Õk a legjobb barátaim. Miért nem hallok felõlük, ha élnek? - Dühösen káromkodni 
kezdett.

Isidore a konyhába ment, elõszedte a poros, régóta érintetlen tányérokat, 
edényeket és poharakat. Kinyitotta a csapot, kifolyatta a rozsdás vizet, és 
mosogatni kezdett. Pris utánament, és leült az asztal mellé. Isidore kihúzta a 
dugót a Chablis palackjából, és felszeletelte az ételt.

- Mi ez a fehér anyag? - kérdezte a lány. Nem a sajt, a másik.

- Szójakenyér. Babból készült. Régen pecsenyelével ettük.

- Ez is tipikus android hiba volt! - mormolta Pris bosszúsan. Isidore-hoz 
lépett, és egy pillanatra átölelte a derekát. - Ezt megkóstolom! - mondta, és 
hosszú ujjaival óvatosan felemelt egy barackszeletet. Bekapta, és váratlanul 
sírni kezdett. Hideg könnyei végigfolytak az arcán, és a inellére csöpögtek.
Isidore nem tudta, mit kellene tennie, ezért tovább szorgoskodott az étellel.

- A francba! - kiáltott Pris dühösen. Elhátrált Isidore-tól, és lassú, kimért 
léptekkel járkálni kezdett a szobában. - Tudja, mi a Marson éltünk, ezért 
ismerem ilyen jól az androidokat. - Reszketett a hangja, de folytatta. Szemmel 
láthatóan jólesett neki, hogy beszélgethet valakivel. - A barátaim... Egyedül 
õket ismerem az egész Földön. Már az utazás elõtt is jóban voltunk. Newer York 
szélén laktunk. Roy Báty és a felesége, Irmgard egy patikát vezettek. Roy gyógyszerész, 
Irmgard pedig szépségápoló cikkekkel foglalkozott. Rengeteg különbözõ krémet és 
balzsamot árultak. A Marson gyakoriak a bõrpanaszok... Én is gyógyszerekért jártam 
hozzájuk. Szükségem volt Roy segítségére, mert... mert a Mars iszonyatos hely. 
Ez itt kimutatott az ablakon - semmi ahhoz képest. Nekem elhiheti! Az elõbb azt 
mondta, az egyedülléttõl szenvedek. A Marson mindenki magányos! Az a bolygó maga a Magány.

- Nem volt androidja, ami szórakoztatta és lefoglalta volna magát? A 
hirdetésekben úgy hallottam, remek barátok és partnerek. - Isidore leült, és 
falatozni kezdett. - Azt hittem, az androidok segítenek ilyen helyzetben.

Pris felemelte az egyik poharat, és belekortyolt a borba.

- Az androidok is éppen olyan magányosak, mint az emberek - mondta.

- ízlik a bor?

A lány visszatette a poharát.

- Nagyon finom.

- Ez az egyetlen palack bor, amit az elmúlt három évben láttam.

- Szóval visszajöttünk - folytatta Pris. - A Marson egyszerûen elviselhetetlen az élet. 
Egymillió év alatt sem szoktunk volna hozzá az ottani körülményekhez... Olyan vén az 
egész! Még a kövekbõl is elaggott hidegség árad. 
Eleinte Roy gyógyszerei, a szintetikus fájdalomcsillapítók és nyugtatok 
Tartották bennem a lelket. Aztán megismertem Horst Hartmannt. Ó akkoriban régi 
bélyegekkel foglalkozott, A Marson mindenki idõmilliomos, ezért mindenki megpróbál 
valami érdekes hobbit találni, amibe aztán teljesen, odaadással belemerülhet. Horst 
megismertette velem a gyarmatosítás elõtti irodalmat.

- Úgy érti, régi könyveket olvasott?

- Igen. Fõleg olyan történeteket, melyeket az ûrkorszak elõtt írtak az 
ûrutazásokról.

- Hogy írhattak az ûrutazásról, mielõtt...

- Az írók találták ki az egészet - felelte Pris.

- Hogyan?

- Pusztán a képzeletük segítségével. Sok dologban tévedtek. Egy könyvben azt 
írták, hogy a Vénusz egyetlen gigászi õserdõ, ahol rettenetes szörnyek és 
csillogó mellvértet viselõ nõk élnek. - Pris mereven Isidore-ra nézett. - 
Érdekesnek találja? Bizonyára szeretné megismerni azokat a magas, szõke nõket, 
akik páncéllal takarják el dinnye nagyságú melleiket!
- Nem! - Isidore elpirult.

- Irmgard szõke, de alacsony.., Különben egész vagyont lehetne keresni azzal, 
ha valaki gyarmatosítás elõtti könyveket, magazinokat és filmeket csempészne a 
Marsra. Nincs izgalmasabb dolog, mint fantasztikus városokról, elképzelt 
találmányokról és sikeresen végrehajtott kolonizációkról olvasni! El tudja 
képzelni, milyen lenne a Mars, ha valóban léteznének a csatornák?

- A csatornák? - Isidore homályosan emlékezett valamire. Egyszer mintha 
olvasott volna róla, hogy a régi idõkben azt hitték, a Mars felszínét csatornák 
hálózata szabdalja.

- Igen, a csatornák... Errõl is írtak történeteket. Meg végtelenül bölcs, más 
csillagokról származó lényekrõl, és a mi korunkban, vagy még késõbb, a Földön 
játszódó lélegzetelállító kalandokról. Egy olyan Földet képzeltek el, amit nem 
lep be a radioaktív por.

- Azt hiszem, ilyen álmok hallatán az ember még nehezebben fogadja el a 
valóságot - mormolta J.R.

- Pedig nem így van.

- Hozott magával párat ezekbõl az irományokból? - Isidore hirtelen nagy kedvet 
érzett hozzá, hogy átböngésszen egy ilyen történetet.

- Nem. Itt nincs értéke az ilyesminek. A Földön nem lett divat az olvasás. 
Rengeteg sztori porosodik idelent. Ami hozzánk jutott, az is innen származott. A 
csempészek kiraboltak néhány könyvtárat, és a kincset érõ szállítmányt egy 
automata vezérlésû ûrhajóval átküldték a Marsra. Többször elõfordult, hogy 
éjszaka, mikor valamiért kint voltunk a szabadban, egyszerre tûzcsóva ragyogta 
be az eget. Az elsõ alkalommal még nem tudtuk, mi lehet az. Mikor megkerestük a 
meteornak hitt tárgy becsapódási helyét, egy szétzúzódott rakétát találtunk. 
Körülötte mindenütt a szállítmány darabjai, a szétszóródott könyvek hevertek. 
Egész vagyont értek! Eladtuk valamennyit - de persze elõtte kiolvastuk õket. 
Mind közül a legizgalmasabb egy...

Kopogtatás szakította félbe Pris szavait. A lány ijedten nézett a bejárati 
ajtóra.

- Nem nyitom ki! - suttogta halálra rémülten. - Maradjon csendben! - 
Feszülten hallgatózott. - Nem tudom, bezártam-e az ajtót - lehelte. - Ó, 
Istenem, remélem igen! - Esdekelve nézett Isidore-ra, mintha arra akarná kérni, 
menjen oda, és gyõzõdjön meg róla.

- Pris! - szólalt meg egy férfi a folyosón. Bent vagy?

Pris reszketni kezdett.

- Roy vagyok! Irmgard is velem van. Megkaptuk az üzenetedet.

Pris felállt, átment a hálószobába, majd kezében egy tollal meg egy darab 
papírral Isidore elé állt. Az asztal fölé hajolva sietve a papírra firkantott 
néhány szót, és Isidore felé fordította.

MENJEN AZ AJTÓHOZ!

Isidore idegesen kivette a kezébõl a tollat.

ÉS MIT MONDJAK?

Pris dühösen visszaírt,
NÉZZE MEG, VALÓBAN ÕK VANNAK E ITT!

Isidore felállt.
Nem is ismerem a barátait, gondolta. Honnan tudjam, hogy tényleg õk azok?
Tétova mozdulattal kinyitotta az ajtót.

A homályba borult folyosón egy Greta Garbóra emlékeztetõ alacsony, csinos, szõke 
nõ, és egy magas férfi állt, akinek széles, mongoloid vonású arca kegyetlenségrõl 
árulkodott. A nõ köpenyt, magasszárú, csillogó csizmát, és testhezálló nadrágot 
viselt, a férfin gyûrött ing, és kopott vászonnadrág volt.
A férfi Isidore-ra mosolygott, de apró, fényesen ragyogó szemei közömbõsek 
maradtak.

- Egy lányt keresünk. A neve... - mondta a nõ, de ahogy Isidore mögé 
pillantott, arcán boldog mosollyal berohant a lakásba. - Pris! De örülök, hogy 
látlak! - A két nõ összeölelkezett.

Isidore megfordult, és utat engedett Roy Batynek, aki érzések és vidámság nélkül 
lépett be az ajtón.

14.

- Beszélhetünk? - kérdezte Roy Isidore-ra mutatva.

- Igen - felelte Pris boldogan , de nem mindenrõl. - Isidore-hoz fordult. 

- Bocsásson meg, egy percre magára hagyjuk. - Félrevonta vendégeit, suttogva 
váltottak néhány szót, majd visszatértek a zavartan topogó Isidore-hoz.

- Ez itt Mr. Isidore - mondta Pris. - Itt õ vigyáz rám - tette hozzá kissé 
gúnyosan.

Isidore kényelmetlenül érezte magát.

- Képzeljétek, még valódi, természetes eredetû ételt is hozott nekem!

- Erre kíváncsi vagyok! - kiáltott Irmgard, és ruganyos léptekkel kisietett a 
konyhába. - Hiszen ez õszibarack! - Felemelte a tálat, és mohó állatkára 
emlékeztetõ harapásokkal enni kezdett. Közben kedvesen Isidore-ra mosolygott. 
Viselkedése valahogy õszintébbnek és természetesebbnek hatott, mint Prisé. 
Isidore-nak nagyon megtetszett a nõ.

- Maga is a Marsról jött? - kérdezte.

- Igen. Visszatelepültünk - felelt Irmgard trillázó hangon, és Isidore-ra 
villantotta ragyogó kék szemeit. - Milyen szörnyû ez az épület! Egyedül maguk 
laknak benne, igaz? Csak ebben az ablakban láttunk fényt.

- Az én lakásom az egyik felsõ emeleten van - mondta Isidore.

- Ó! Pedig azt hittem, összeköltöztek Prisszel.

- Polokovnak vége - mondta Roy Báty szárazon, de még mindig mosolyogva.

Pris arcáról egy szempillantás alatt tovatûnt az öröm.

- Csak õt kapták el? - kérdezte elfúló hangon.

- Nem. Garlandot is. Meg Anderst és Gitchelt, és... Nemrég Lubát is. - Roy 
Báty úgy mondta el a szörnyû híreket, mintha titokban élvezné Pris rémületét. - 
Nem hittem volna, hogy Lubát is sikerült leleplezniük.

- Szóval már csak mi hárman vagyunk mondta Pris.

- Igen - felelt Irmgard idegesen.

- Ezért jöttünk. - Roy hangja váratlanul meglágyult. Úgy tûnt, minél rosszabb 
a helyzet, annál kellemesebben érzi magát. Isidore értetlenül bámult rá.

- Ó, Istenem! - zokogott Pris.

- Kettejükkel egy Dave Holden nevû fejvadász végzett - mondta Irmgard 
nyugtalanul, és úgy ejtette ki a nevet, mintha halálos mérget köpne a padlóra. 

- Polokovnak majdnem sikerült megölnie.

- Majdnem sikerült megölnie - visszhangozta Roy széles mosollyal.

- Ez a Holden most kórházban van - folytatta Irmgard , de az ügyünket 
rábízták egymásik fejvadászra. Polokov kishíján õt is megelõzte, de végül õ húzta 
a rövidebbet. Aztán a fickó Luba után ment. Tudjuk, hogy Lubának az utolsó 
pillanatban sikerült kapcsolatba lépnie Garlanddel, aki elfogatta, és a Mission 
Street-i épületbe vitette a fejvadászt. Mikor Garland embere megszabadította a 
kopótól, Luba felhívott minket. Biztos volt benne, hogy Garland megöli a fickót. 
Ám a Mission Streeten közbejöhetett valami váratlan dolog... Már soha nem 
tudhatjuk meg, pontosan mi történt.

- A fejvadász tudja a nevünket? - kérdezte Pris.

- Azt hiszem, igen - felelte Irmgard. - De szerencsére azt nem, hogy hol 
vagyunk most. Roy és én otthagytuk a lakásunkat. Minden holminkat bepakoltuk a 
kocsiba, és elhatároztuk, beköltözünk egy ehhez hasonló elhagyatott épületbe. 
Azt hiszem, ez éppen megfelel.

Isidore összeszedte a bátorságát, és közbeszólt,

- Sz-szerintem nem jó, ha v-valamennyien egy he-helyen vannak.

- Szóval a többieket mind megölték mondta Irmgard, mintha nem is hallotta volna 
Isidore szavait.

Royhoz hasonlóan Irmgard is furcsán egykedvûnek látszott. Mintha mindketten 
beletörõdtek volna a rájuk váró sorsba, mintha különös és veszedelmes 
absztrakció uralkodott volna el rajtuk, aminek hatására el tudtak szakadni a 
ténytõl, hogy õk a fõszereplõi ennek a lid ércnyomásos álomnak. Isidore úgy látta, 
egyedül Pris képes felfogni az életüket fenyegetõ valódi veszély mértékét.

- Ez az úriember talán segíthetne neked. Miért nem költöztök össze? - kérdezte 
Roy Pristõl.

- Egy hígagyúval? - Pris dühösen fújtatott. - Nem fogok együtt élni egy 
hígagyúval!

- Bolondságot csinálsz, ha ebben a helyzetben is sznob maradsz - mondta 
Irmgard. - Ki kell használnunk mindent, ami segíthet a túlélésben. A 
fejvadászok nagyon gyorsak. Lehet, hogy már ma este megpróbálnak megölni minket. 
Talán extra jutalmat kapnak, ha hamar elvégzik a feladatukat.

- Óvatosnak kell lennünk - jelentette ki Roy. Becsapta a bejárati ajtót, és 
gondosan elfordította a kulcsot. - Azt hiszem, Pris, tényleg nem ártana, ha 
összeköltöznél Isidore-ral. Mi ebben a lakásban maradnánk. Van a kocsiban egy 
parányi szerkezet, amit még a hajóról hoztam magammal. Fel fogok szerelni egy 
adó-vevõt, amin keresztül hallhatjuk egymást, meg összeütök valami 
riasztóberendezést. Álcázással nem megyünk semmire. Garlandet is leleplezték. 
Persze õ maga dugta a fejét a hurokba, mikor a Mission Streetre vitette a 
fejvadászt. Nagy hibát követett el. Polokov is jobban tette volna, ha a lehetõ 
legtávolabb marad a kopóktól. De nem, neki ez nem volt jó! Egyenesen eléjük 
ment. Vesztére. Mi nem ismételjük meg az õ hibáikat. Itt maradunk a rejtekhelyünkön! 
Roy mintha új erõre kapott volna a kétségbeejtõ helyzettõl. Mélyet sóhajtott, és 
folytatta, - Szerintem mi csak azért maradtunk életben, mert nem hagytunk magunk 
mögött egyetlen nyomot sem, amin elindulhattak volna. Ha ezt elkövettük volna, 
már az egész fejvadászcsürhe a nyakunkon Jenné. Az õ munkájuk lényege a gyorsaság, 
így kifizetõdõ.

- Igen. Ha egy fejvadász késlekedik, a zsákmány kicsúszik a kezei közül - 
bólintott Irmgard. - Úgy, ahogy most mi. Roynak igaza van. A fickó tudja a 
nevünket, de fogalma sincs róla, hol keressen. Szegény Luba... Õt nem volt 
nehéz megtalálni az operában.

- Egyedül õ tehet róla - mondta Roy. - Azt hitte, hogy közismert személyként 
nagyobb biztonságban lehet.

- Pedig te figyelmeztetted!

- Igen. Polokovnak is mondtam, õrültséget csinál, ha W.O.P.-zsarunak adja ki 
magát. Garlandnek megjósoltam, hogy végül az egyik saját fejvadásza fogja 
kinyírni. Nagyon valószínû, hogy valóban így történt.

- Úgy v-veszem észre - nyögte Isidore , Mr. Báty a v-vezetõjük.

- Igen - felelt Irmgard. - Valóban Roy a fõnök.

- Ó szervezte a szõ... az utazásunkat a Marsról - tette hozzá Pris.

- Akkor azt hiszem, el kell fogadniuk, amit javasol... - Isidore hangja 
elcsuklott a feléledõ remény izgalmától. - Azt hiszem, Pris, oltári jó lenne, ha 
együtt lakhatnánk. Pár napig itthon maradok. Holnap megmondom Mr. Sloatnak, hogy 
egy ideig nem megyek be dolgozni. Nemsokára úgyis kivettem volna a szabadságomat. 
Itt maradok, és a gondját viselem, Pris! -
Talán Miit õsszeeszkábál majd nekem valami fegyvert, gondolta. Valami pusztító 
erejû, félelmetes eszközt, amivel megvédhetem a fejvadászokkal szemben, 
bármilyen szörnyûek legyenek is!

Isidore kialakított magában egy homályos képet a fejvadászokról, könyörtelen 
lényeknek képzelte õket, akik egyik kezükben áldozataik névsorát, a másikban 
fegyvert szorongatnak, és egy gép megállíthatatlan, merev mozdulataival hatolnak 
át minden elõttük tornyosuló akadályon, hogy elvégezhessék mindennapos 
munkájukat, a gyilkolást. Érzelmek és arc nélküli bestiáknak képzelte õket, 
akiket hiába sikerül elpusztítani, társaik máris a helyükbe lépnek. 
Megállíthatatlanok, kiirthatatlanok - és nem nyugszanak, míg végre nem hajtják 
feladatukat.

Egyszerûen képtelen vagyok elhinni, hogy a rendõrök nem tudnak a dologról. Pris 
és barátai biztos valami bûnt követtek el, hogy nem mernek hozzájuk fordulni 
védelemért... Talán illegálisan települtek vissza a Földre. Azt hiszem, ez 
tilos, mert a TV is egyfolytában azt ismételgeti, hogy jelenteni kell minden 
ûrhajót, ami az ûrrepülõtereken kívül száll le... De ha ezt tették, akkor sem 
lehet õket megölni! Az ilyesmi ellenkezik Mercer tanításaival!

- Úgy veszem észre, ez a hígagyú szeret engem - mondta Pris.

- Ne nevezd így õt! - Irmgard kedvesen Isidore-re mosolygott. - Gondolj arra, 
Pris, õ minek hívhatna téged.

Pris nem felelt, és az arca is rezzenéstelen maradt.

- Megyek, felszerelem az adó-vevõt mondta Roy. - Tehát, Irmgard és én ebben a 
lakásban maradunk, Pris pedig a hí... Mr. Isidore-hoz költözik. - Termetét 
meghazudtoló fürgeséggel kilépett a folyosóra. Ahogy utána nézett, Isidore-nak 
furcsa látomása támadt. Elhomályosult szemei elõtt Roy egy pillanatra fém 
alkatrészek, nyáklapok és áramkörök halmazává változott. Isidore megrémült.

- Roy a tettek embere - mondta Pris vidáman , de sajnos nem valami ügyes 
mûszerész.

- Ha megússzuk, egyedül neki köszönhetjük majd - torkolta le Irmgard.

- Van egyáltalán értelme, hogy így törjük magunkat? - Pris megvonta a vállát. 
- Oké, J.R., magával megyek. A védõszárnyai alá vehet, ha annyira akar.

- É-én mi-mindegyiküket szeretném megmenteni - mondta Isidore gondolkodás 
nélkül.

- Szeretném, ha tudná, Mr. Isidore, hogy borzasztóan nagyra értékeljük a 
segítségét mondta Irmgard Báty ünnepélyesen. - Maga az elsõ barátunk itt a 
Földön. Remélem, egyszer még viszonozhatjuk a kedvességét. Gyengéden megsimogatta 
Isidore karját.

- Hoztak magukkal gyarmatosítás elõtti történeteket? - kérdezte tõle Isidore.

- Tessék? - Irmgard Báty értetlenül nézett barátnõjére.

- Azokra a régi magazinokra meg könyvekre gondol - magyarázta Pris, aki közben 
összeszedte néhány holmiját. Isidore elégedett volt, hogy elérte a célját, és 
gyorsan elvette tõle a csomagot. - Nem, J.R., egyet sem hoztunk magunkkal a 
Földre. Már azt is elmondtam, miért nem.

- É-én holnap elmegyek a k-könyvtárba mondta Isidore, ahogy kiléptek a 
folyosóra. - Szerzek olvasnivalót. Legalább magának is lesz valami 
elfoglaltsága. Mármint azon kívül, hogy vár.

Isidore bevezette Prist a sötét, dohos és langyos lakásba. A hálószobába vitte a 
csomagot, bekapcsolta a fûtést, a lámpákat és a TV-t, ami csak egyetlen 
csatornát fogott.

- Tetszik a lakása - próbált kedveskedni Pris, de ugyanazon a tárgyilagos, 
zárkózottságra valló hangon beszélt, ahogy eddig. Kezét szoknyája zsebeiben 
tartva végigjárta a szobákat, arca keserûen eltorzult.

- Mi a baj? - kérdezte Isidore.

- Semmi. - Pris megállt az ablak elõtt, széthúzta a függönyöket, és kibámult.

- Arra gondol, hogy figyeli magukat valaki?

- Álom az egész! - mondta Pris tétován. Ez nem lehet a valóság, csak egy rossz 
álom, amit a Roy tói kapott gyógyszerek okoznak...

- T-tessék?

- Maga elhitte, hogy léteznek fejvadászok?

- Mr. Báty azt mondta, õk ölték meg a társaikat.

- Roy Báty éppen olyan õrült, mint én. Nem a Marsról, hanem a keleti partról, 
egy elmegyógyintézetbõl jöttünk. Mindannyian skizofréniásak vagyunk. Csoportos 
hallucinációink vannak.

- Én különben egy percig sem hittem el, hogy igaz, amit mondtak! - Isidore 
megkönnyebbült.

- Miért nem? - Pris megfordult, és kutató tekintettel nézett rá.
Isidore elvörösödött.

- M-mert ilyen dolgok nem történhetnek meg. A k-kormány soha nem öletne meg 
senkit, bármilyen bûnt követett is el az illetõ. És a Mercer hit...

- Ez csak emberekre vonatkozik. Ha nem ember, aki vétkezik, rögtön más a 
helyzet.

- Ez nem igaz! Még az állatok... Még az angolnák, az egerek, a kígyók, a pókok 
élete is szent!

- Tehát nem lehet igaz, amirõl beszéltünk? Nem történhet meg? A törvény még az 
állatok életét is védi? Minden életet? Minden organikus, csúszó, mászó, a földet 
túró, röpködõ, rajzó, és tojásokat melengetõ lényt...? - Pris hirtelen elhallgatott,
 mert Roy Báty lépett a szobába. Egy vezetéket húzott maga után.

- Meg a rovarokat is - mondta Roy, és egy cseppet sem érdekelte, hogy 
megzavarta a beszélgetést. - A bogarak különösképpen sérthetetlenek. - Leemelt 
a falról egy képet, ráerõsített a szögre egy apró elektronikus szerkezetet. 
Hátralépett, nézegette egy ideig, majd visszaakasztotta a képet a helyére.

- Ez kész. Akkor most a riasztó következik.

- Felemelte a vezeték végére szerelt dobozkát, és furcsán mosolyogva magyarázni 
kezdett. - Ez a riasztó. A vezeték a szõnyeg alá kerül majd. Amolyan 
antennaként fog mûködni. A készülék jelzi, ha a közelben van egy... - 
Eltétovázott. - egy bizonyos lény, aki nem négyünk közül való.

- Szóval jelezni fog - mondta Pris. - És mi lesz ezután? Fegyver lesz nála. 
Nem ugorhatunk neki puszta kézzel! Nem haraphatjuk át a torkát!

- A szerkezethez hozzákötöttem egy Penfield-egységet is. Mikor a riasztó 
megszólal, a hangulatszabályzó észvesztõ pánikot kezd sugározni a... a 
betolakodóra. Maximális erõvel. Egy-két másodpercnél tovább egyetlen emberi lény 
sem lesz képes a közelben maradni. Az a valaki akaratától függetlenül menekülni 
fog, izmai görcsbe rándulnak, idegei felmondják a szolgálatot.

- Ránk nem lesz hatással? - kérdezte Isidore.

Roy mintha meg sem hallotta volna a kérdést.

- Tehát a félelemtõl õrjöngve ki fog rohanni innen. Ez lehetõvé teszi a 
számunkra, hogy cselekedjünk. Isidore-nak nem eshet bántódása, mert õ nem 
szerepel a listájukon.

- Mást, jobbat nem tudsz kitalálni, Roy? kérdezte Pris dühösen.

- Nem. Ez az egyetlen megoldás.

- H-holnap szerzek egy fegyvert - szólt közbe Isidore.

- Isidore jelenléte nem indítja be a riasztót? Elvégre õ is em... Tudod, mi.
- Úgy állítottam be az érzékelõt, hogy ha csak egy ember van a közelben, nem 
jelez. De ha egy második is idejön, azonnal beindul a gépezet. - Roy haragos 
tekintettel, mégis kíváncsian nézett Isidore-ra, megértette-e, mirõl 
beszélgettek.

- Maguk androidok! - állapította meg Isidore, de nem érdekelte különösebben a 
Dolog, számára ez nem jelentett semmit. - Már értem, miért akarják megölni 
magukat. A fejvadász, a meggyilkolt barátaik, az utazás a Földre, ezek az 
óvintézkedések... Megértettem. Összeállt a kép.

- Elszóltam magam - mondta Roy Báty Prisnek.

- Igen, Mr. Báty - mondta Isidore. - De azt hiszi, zavar, hogy kópiák? Nem! 
Velem sem bánnak valami jól az emberek, mert különleges vagyok. Például azt 
sem engedik meg, hogy kivándoroljak. Maguknak megtiltották, hogy idejöjjenek 
nekem pedig tilos elmennem...

- Nem tetszene magának a Mars - jegyezte meg hosszú hallgatás után Roy. - Nem 
veszít semmit ha itt marad.

- Kíváncsi voltam, mennyi ideig sikerül eltitkolnunk maga elõl, hogy mások 
vagyunk - mondta Pris. - Nem lehet minket megkülönböztetni az emberektõl, 
ugye?

- Garland, Max Polokov, és Luba is így gondolkodhatott - mondta Roy. - 
Átkozottul biztosak voltak benne, hogy embernek nézik õket.

- Maguk nagyon okosak! - Isidore-t kimondhatatlan büszkeség töltötte el, hogy 
sikerült felfognia a dolgot. - Maguk nagyon bölcsen gondolkoznak, és nem... - 
Hadonászva próbálta kipréselni magából a szavakat, de gondolatai szokás szerint 
szétzilálódtak. - O, bárcsak olyan eszem lehetne, mint maguknak! Akkor 
sikerülne az IQteszt, és nem lennék többé hígagyú. Azt hiszem, nagyon sokat 
tanulhatnék maguktól, hiszen egészen kivételes lények.
Hosszú ideig egyikük sem szólt.

- Befejezem a munkát - mondta végül Roy Báty.

- De azt még mindig nem tudja, Mr. Isidore, hogyan sikerült elszabadulnunk a 
Marsról! - kiáltotta Pris. - Nem is sejti, mit kellett tennünk azért, hogy a 
Földre jöhessünk!

- Azt, amire rákényszerültünk - morogta Roy Báty.

- Azt hiszem, Mr. Isidore is hozzánk hasonló - szólalt meg a belépõ Irmgard. 
Egyikünk sem tudta, mióta állhatott az ajtóban. Gyorsan Isidore-hoz ment, és 
mélyen a szemébe nézett. - Magával sem bánnak jól az emberek. Különben nem 
hiszem, hogy érdekelné, mit tettünk a Marson. - A társaira nézett. - Mr. 
Isidore tudja, kik vagyunk, mégis szeret minket. Egy ilyen érzelem az õ számára 
minden körülményt érdektelenné tesz. Nehéz megértenünk, de így van. - Ismét 
Isidore-hoz fordult. - Tudja, hogy rengeteg pénzhez juthatna, ha feladna 
minket?

Isidore nem válaszolt.

- Látod? - kérdezte Irmgard Roytól. Megérti, de szóra sem méltatja a 
lehetõséget.

- Maga nagyon jó ember, Mr. Isidore mondta Pris. - A fajtája büszke lehetne 
magára.

- Ha olyan lenne, mint egy android, már holnap reggel átadna minket a 
fejvadászoknak - jegyezte meg Roy furcsa hangsúllyal. Elmenne dolgozni, és a 
rendõrökkel jönne vissza. Csodálom magát, Mr. Isidore! - A hangsúlyából Isidore 
képtelen volt megállapítani, komolyan gondolja-e, amit mond, vagy csak 
gúnyolódik. - És mi még azt hittük, egy barátságtalan világra, az ellenséges 
arcok bolygójára érkeztünk, ahol mindenki ellenünk fordul! - Felröhögött.

- Én nem félek attól, hogy felad bennünket - mondta Irmgard.

- Pedig lenne rá éppen elég okod, hogy kételkedj a szavában - felelte Roy.

- Szavazzunk! - javasolta Pris. - Úgy, ahogy a hajón tettük, mikor valamiben 
nem értettünk egyet.

- Ha itthagyjuk ezt a helyet - mondta Irmgard , csak mert Mr. Isidore talán 
ártani fog nekünk, nem hiszem, hogy találnánk egy másik embert, aki esetleg 
hajlandó lenne segíteni nekünk. Ne felejtsétek el, szükségünk van rá. Nagyon jó 
álca. Mr. Isidore... - Nem találta a megfelelõ szót.

- ...különleges ember - fejezte be helyette Pris.

15.

- Szerintem maradjunk itt - mondta Irmgard.

- Én pedig azt mondom, menjünk tovább, és a biztonság kedvéért öljük meg a 
hígagyút! - Roy a feleségével együtt Prisre nézett. 

- Én is a maradásra szavazok - suttogta Pris. - Azt hiszem, J.R.-nek még nagy 
hasznát vehetjük. Az elõnyei túltesznek az esetleges veszélyen, amit jelenthet. 
Nyilvánvalóan nem élhetünk úgy az emberek között, hogy le ne leplezzenek 
bennünket. Polokov, Garland, Luba és Anders megpróbálták, és bele is haltak 
mindannyian.

- Talán õk is éppen azt tették, amit most mi - mondta Roy. - Megbíztak egy 
emberben, akirõl azt hitték, más mint a többi.

- Ezt nem tudhatjuk meg soha - mondta Irmgard. - Csak találgathatunk, hol 
rontották el. - Idegesen legyintett. - Azt hiszem, ott hibáztak, hogy 
nyilvánosság elé léptek. Luba például egy színpadról énekelt az embereknek. 
Megmondom neked, Roy, miben nem bízhatunk! A saját átkozott 
szuperintelligenciánkban! - Zihálva a férjére meresztette a szemeit. - Szörnyen 
bölcsek vagyunk, és egyszer éppen ez lesz a 
vesztünk. Te még most is okoskodsz, Roy! Túlbonyolítod a dolgokat.

- Igazad van - mondta Pris.

- Tehát nyugodt szívvel bízzuk az életünket egy fogyatékosra? Egy hígagyúra?! 
kiáltott Roy ingerülten, de feladta a küzdelmet. - Fáradt vagyok... Hosszú 
utat tettünk meg, Mr. Isidore.

- Remélem - mondta Isidore lelkesen - segíthetek maguknak, hogy minél 
kellemesebben érezzék magukat a Földön! - Biztosra vette, hogy képes lesz rá. 
Úgy érezte, egész élete csúcspontja ez a nap. Megértette, amirõl új ismerõsei 
beszéltek, ráadásul a munkahelyén megtanult vidifonon beszélgetni. Boldog volt.
Amint hivatalos munkaideje lejárt, Rick Deckard az állatkereskedõk negyedébe 
indult. A városnak ezen a részén egész háztömböket foglaltak el az óriási 
kirakatokkal büszkélkedõ, rikító feliratokkal, fényárban úszó cégtáblákkal 
hívogatóvá varázsolt boltok.

Rickben még mindig nem szûnt meg a depresszió, ami reggel nemsokkal ébredés 
után kapta marokra agyát. Úgy gondolta, a kínzó, testét és lelkét megnyomorító 
érzés vastag leplén egyedül az szakíthat megkönnyebbülést okozó rést, ha 
kapcsolatba kerül az állatokkal és a velük foglalkozó kereskedõkkel. Az állatok 
látványa, az általuk képviselt pénzhegyek szaga máskor is segített már szorongásán. 
Most is ebben reménykedett.

- Parancsoljon, uram! - lépett mellé egy elegánsan öltözött, behízelgõ modorú 
eladó, ahogy sóvárgó szemekkel bámulta a ketrecekben izgõ-mozgó lényeket. - 
Talált valamit, ami megnyerte a tetszését?

- Nagyon sok állat tetszik, egyedül az árak zavarnak - felelte Rick.

- Elárulná, mekkora összeget szán a vásárlásra? Mondja el mit szeretne 
hazavinni, és tegyen javaslatot a fizetés módjára. Minket minden megoldás 
érdekel!

- Van nálam háromezer dollárnyi készpénz. - Az ügyosztálytól szerencsére 
megkapta a vérdíj teljes összegét. - Mennyibe kerül az a két nyúl?

- Uram, ha ön háromezer dollárt tud letenni foglalóként, akkor nálunk sokkal 
nagyobb és érdekesebb állatot is találhat, mint az a nyúlcsalád. Mit szólna 
mondjuk egy kecskéhez?

- Ez nekem eszembe se jutott.

- Talán magasnak találja ennek a kategóriának az árfekvését?

- Az igazat megvallva, nem sokszor van ennyi pénzem.

- Ezt rögtön gondoltam, mikor a nyulak iránt érdeklõdött, uram. Különben nyulat 
nagyon sokan tartanak, és én jobban örülnék, ha azt láthatnám, hogy ön belép a 
kecsketulajdonosok sokkal elõkelõbb táborába... Azt hiszem, önnek közöttük lenne a helye.

- Milyen elõnyei vannak egy kecskének?

- A legfontosabb elõnye az, hogy be lehet idomítani, ökleijen fel mindenkit, 
aki el akarja lopni.

- Ez nem sokat ér, ha altatólövedékkel elkábítják, és egy légautóba rakják...

Az eladóból azonban megállíthatatlanul ömlött a szóáradat,

- A kecskék hûséges állatok - ráadásul lelkûk van, melyet egyetlen ketrec vagy 
karám falai sem tudnak korlátok közé szorítani. Van egy olyan páratlan 
képességük, amit talán észre sem vesz. Többször elõfordult már, hogy valaki 
rengeteget invesztált egy állatba, és egy reggel felfedezte, kedvence 
elpusztult, mert megevett valami radioaktív szemetet. A kecskéket ez a veszély 
nem fenyegeti. Nagyon válogatós állatok, és sokszor figyelemre sem méltatják 
azt, amit egy tehén, egyjó, vagy egy macska örömmel elfogadna. Úgy érzem, hosszú 
távra egy kecskének, különösen egy nõstény kecskének annyi jó tulajdonsága van, 
amit egy komoly állattulajdonos csak méltányolni tud.

- Ez nõstény? - mutatott Rick egy gyönyörû fekete kecskére.

- Igen, az. Egy fekete núbiai nõsténykecske. Ebben a szezonban ez a sláger. 
Pompás darab, és most meglepõen alacsony összegért hozzájuthat.

Rick elõhúzta meggyötört Sidney katalógusát, és kikereste a fekete núbiai 
kecskék hivatalos árát.

- Teljes egészében ki óhajtja egyenlíteni a számlát, vagy átad valamilyen 
használt állatot is?

- A teljes összeget készpénzzel fizetem. Az eladó egy papírcetlire firkantotta 
Az árat, és bizalmaskodva megmutatta Ricknek.

- Ez túl sok - mondta Rick. Elvette a cédulát, és ráírt egy sokkal szolidabb 
összeget.

- Ennyiért nem adhatjuk! - tiltakozott az eladó, és tett egy újabb ajánlatot. 

- Vegye figyelembe, uram, hogy ez a kecske még egyéves sincs, és várhatóan 
nagyon hosszú ideig fog élni. - Ismét Rick elé tartotta a papírt.

- Rendben. Áll az alku!

Rick aláírta a részletfizetési szerzõdést, kifizette a háromezer dolláros 
foglalót - a teljes vérdíjat , és néhány perc múlva már azt figyelte, ahogy a 
szállítómunkások betuszkolják a kocsijába a kecskét rejtõ ládát.
Van egy állatom!, gondolta boldogan. Életemben másodszor élõállatom van!
Átolvasta a szerzõdést, és megrémült, mikor meglátta, mekkora adósságot vett a 
nyakába.
Mindegy, nyugtatta magát, mindenképpen meg kellett tennem! Csakis így nyerhettem 
vissza önbecsülésemet és a világ rendjébe vetett hitemet. Ezek nélkül még a 
munkámat sem tarthatnám meg.

Zsibbadt kézzel az égnek fordította légautóját, és a lakása felé vette az 
irányt. Irán dühös lesz az adósság miatt. Ráadásul, mivel õ van otthon egész 
nap, a kecske ellátásának gondja is rá fog maradni. Rick elszomorodott.
Leereszkedett a házuk tetejére, és egy ideig csendben, mozdulatlanul ült a 
kocsiban. Megpróbált kitalálni valami elfogadható indokot, amivel 
megmagyarázhatja Iránnak, miért vette meg a kecskét.
Azt fogom mondani, a munkám szükségessé teszi, hogy tekintélyem legyen az 
emberek elõtt, határozott végül. Irán meg fogja érteni, hogy az a birkakópia 
teljesen elrontja a kedvemet, így nem lehet dolgozni!
Kiszállt a kocsiból, és a hátsó ülésrõl erõlködve kiemelte a ládát. A kecskét 
megviselte a szállítás és a hirtelen környezetváltozás, de csillogó, okos 
szemekkel nézett új gazdájára.

Rick beszállt a liftbe, lement a lakása szintjére, és végigsétált a jól ismert, 
megszokott folyosón. Az ajtó elõtt egy pillanatig tétovázott, majd belépett.

- Szia! - kiáltott Iran a konyhából. - Mindjárt kész a vacsora. Hol maradtál 
ilyen soká?

- Gyere fel a tetõre egy kicsit! - mondta

Rick köszönés helyett. - Mutatni akarok valamit.

- Te vettél egy állatot! - Irán gyors mozdulattal ledobta a kötényét, 
hátrasimította a haját, és követte férjét. - Miért vetted meg nélkülem? - kérdezte 
a folyosón. - Azt hiszem, nekem is jogom lett volna jelen 
lenni életünk egyik legfontosabb vásárlásánál...

- Meglepetést akartam szerezni neked védekezett Rick.

- Vérdíjat kaptál? - Irán rosszallóan nézett rá.

- Igen. Megszüntettem három androidot. - Beléptek a liftbe. - Meg kellet 
vennem ezt az állatot. Ha nem teszem meg, képtelen lennék folytatni a munkát.
A lift felért a tetõre. Rick a sötétben a ládához vezette Iránt, majd 
felkapcsolta a világítást. Némán a kecskére mutatott, és várta felesége 
reakcióját.

- Ó, Istenem! - kiáltotta Irán lelkendezve. Körbejárta a ládát, minden 
oldalról szemügyre vette a kecskét. - Valódi? Tényleg nem kópia?

- Nyugodt lehetsz, élõ állat. Persze lehet, hogy becsaptak, de... - Rick 
tudta, hogy ilyen esetek nagyon ritkán fordulnak elõ, mert a kereskedõk félnek a 
törvény szigorától. Ha fény derül a bûntényre, a csalóknak egy valódi állat 
árának kétszázötvenszeresét kell büntetésképpen befizetniük a pórul járt vevõ 
számlájára. - Nem! Biztos vagyok benne, hogy eredeti.

- Egy kecske! Egy csodálatos, fekete núbiai kecske!

- Nõstény - tette hozzá Rick. - Talán egyszer még kicsinyei is lehetnek. Sõt, 
megfejhetjük, és a tejébõl sajtot készíthetünk.

- Eresszük ki! Tegyük a karámba a birka mellé!

- Néhány napig, amíg megszokik nálunk, meg kell majd kötnünk.

- Az életem szerelem és boldogság! mondta Irán az örömtõl elfúló hangon. 
Emlékszel még erre a réges-régi Josef Strauss dalra? Az elsõ randevúnkon 
hallgattuk. - Szelíden Rick vállára tette a kezét, felágaskodott, és 
megcsókolta. - Rengeteg szerelem és óriási boldogság!

Rick átölelte a feleségét.

- Menjünk vissza a lakásba, és adjunk hálát Mercernek! - suttogta Irán. - 
Utána visszajöhetünk, és kitalálhatunk valami szép nevet ennek az aranyos kis 
kecskelánynak. Odalent biztos találsz majd valami kötelet, amivel 
kipányvázhatod.

A szomszédos karámban Bili Barbour csutakolta a lovát.

- Jó estét! - szólt át Deckardéknak. - Gyönyörû kecskéjük van. Gratulálok! 
Lehet, hogy még elleni is fog. Talán adhatnának majd néhány gidát a 
kiscsikómért...

- Köszönöm, ezt még átgondoljuk mondta Rick, és követte Iránt a lifthez. - 
Remélem, ez már kigyógyít a depressziódból. Engem igen.

- Persze, nem lesz semmi bajom - mondta Irán. - Most akár be is vallhatnánk 
az embereknek, hogy a birkánk kópia volt.

- Erre semmi szükség - mondta Rick óvatosan.

- De ha akarnánk, megtehetnénk! Most már nincs semmi rejtegetnivalónk. Régi 
vágyunk vált valóra. Ez olyan, akár egy álom! - Megcsókolták egymást, majd Irán 
megnyomta a lift hívógombját.

Ricknek hirtelen rossz elõérzete támadt.

- Ne menjünk még le! - mondta. - Maradjunk fent, a kecske mellett. Üljünk le 
egy kicsit, gyönyörködjünk benne, és etessük meg! A boltban kaptam hozzá egy 
zacskónyi élelmet is. Elolvashatnánk a kézikönyvet. Nagyon jól leírták benne, 
hogyan kell gondozni. Képzeld, ezt csak úgy, ajándékba adták!... Mi lenne ha 
Eufémiának hívnánk? - A lift megérkezett. - Irán, várj!

- Erkölcstelenség lenne, ha most nem egyesülnénk Mercerrel - mondta a nõ. - 
Ma már megérintettem a hit-doboz fogantyúit, és ez valamelyest csillapította a 
depressziómat. Bár korántsem annyira, mint most a kecske. Szereztem egy sebet 
is. Nézd! - felemelte a kezét, és megmutatta csuklóján a horzsolást. - Közben 
a fájdalom ellenére egyfolytában az járt a fejemben, mennyivel teljesebb az 
életünk, mikor együtt vagyunk Mercerrel. Megint éreztem mindenkit, eggyé váltam 
azokkal, akik velem egyidõben álltak a hit-dobozuk elé. - Lábával kitámasztotta 
a lift automatikusan záródó ajtaját. Gyere, Rick! Úgyis olyan ritkán egyesülsz 
Mercerrel. Szeretném, ha ezt a hangulatot, ezt a boldogságot átadhatnánk 
másoknak is. Tartozunk ennyivel a többi embernek. Erkölcstelen lenne, ha 
kisajátítanánk az érzést.

Rick tudta, Iránnak igaza van, ezért engedett a kérésének.
Amint beléptek a lakásba, Irán ragyogó arccal bekapcsolta a hit-dobozt

- Egyszer már összeolvadtam valakivel, aki éppen akkor jutott hozzá egy 
állathoz. Fantasztikus volt osztozni az örömében! Egy másik alkalommal pedig... 
- bánat suhant át az arcán , egy olyan ember zúdította rám az érzéseit, 
akinek nem sokkal ezelõtt pusztult el az állata. Ám mi, a vele együtt Mercer 
testébe és leikébe költözött többiek osztoztunk bánatában, és megszabadítottuk 
kínjától... Csak gondolj bele, Rick, talán most is egy elkeseredett embert 
tartunk vissza az öngyilkosságtól, ha örömünkkel visszaadjuk életkedvét.

- Ha megosztjuk velük a boldogságot jegyezte meg Rick , megfosztjuk magunkat 
az érzés teljességétõl. Mercerbe valamennyien bevisszük saját hangulatunkat, és 
felvidítjuk ugyan a többieket, de átvesszük szomorúságukat vagy közönyüket.
A hit-doboz képernyõjén fényes, alaktalan, színes formák örvénylettek. Irán 
visszafojtotta lélegzetét, és megmarkolta a két fogantyút.

- Ne félj, nem veszítjük el saját érzéseinket - mondta. - Azt hiszem, te 
valójában soha nem értetted meg az összeolvadás lényegét.

- Lehetséges... - Rick életében elõször kezdte felfogni, mit kapnak a 
Mercer-hittõl az Iránhoz hasonló emberek. Találkozása a másik fejvadásszal, a nap 
során õt ért hatások elindították benne a változás láncreakcióját.

- Irán, figyelj rám! - elhúzta a feleségét a hit-doboztól. - Szeretném 
elmondani neked, mi történt ma velem. - A díványhoz vezette, és leültette 
Iránt. - Megismerkedtem egy kollégámmal. Még sohasem-láttuk egymást. Olyan, 
mint egy vérengzõ vadállat, imád gyilkolni. Ahogy láttam, milyen kegyetlen, 
mennyire vérszomjas, új érzés ébredt fel bennem a kópiák iránt... Feltettem 
magamnak egy tesztkérdést, és az is igazolta, hogy kezdem megszeretni az 
androidokat... Biztos vagyok benne, hogy érted, mirõl beszélek - hisz ma reggel 
szerencsétleneknek nevezted és sajnáltad õket. Még sohasem éreztem ilyesmit. A 
kecskét is azért vettem, hogy valami felrázzon. Lehet, hogy engem is olyan 
depresszió kínoz, amilyen téged? Most már értem, mennyire szenvedhettél tõle. 
Sokáig azt hittem, élvezed ezt az érzést, mesterségesen idézed elõ a 
hangulatszabályzóval, és könnyedén véget tudsz vetni neki, amikor megunod. Én 
is éppen olyan apátiába zuhantam, mint te... Ügy érzem, nem tudom folytatni ezt 
a munkát!

- Mi van a munkáddal? - csattant fel Irán. Rick zavartan pislogott. - Mennyi 
lesz a kecske utáni havi törlesztés? - A nõ kinyújtotta a kezét, és Rick 
vonakodva átadta a szerzõdést. - Ez rengeteg! A kamat... Te jó Isten, már a 
kamat is borzasztóan nagy összeg! Beleugrottál egy ekkora adósságba,
pusztán mert depressziós vagy. Szóval nem azért vetted a kecskét, hogy örömet 
szerezz vele! - Visszaadta férjének a lapot. - Mindegy. Ennek ellenére boldog 
vagyok. Csodálatos ez az állat! De ekkora adósság...! - Elsötétült az arca.

- Más munkakört fogok kérni. Az ügyosztály nem csak szökött androidokkal 
foglalkozik. Átmehetnék például az állatrablással foglalkozó csoporthoz.

- De szükségünk van a vérdíjakra! Ha nem tudunk fizetni, visszaveszik a 
kecskét!

- Megváltoztathatom a szerzõdést. Ha a futamidõt harminchat hónapról 
negyvennyolcra hosszabbítjuk... - Elõvette golyóstollat, és a szerzõdés 
hátoldalára firkáivá számolgatni kezdett. - Igen, úgy havonta kétszázötven 
dollárral kevesebbet kellene fizetnünk.

Váratlanul megszólalt a vidifon.

- Ha nem jöttünk volna vissza, ha a tetõn maradunk a kecske mellett, most nem 
kellene felelnünk a hívásra! - kiáltott Rick bosszúsan.

Iran a készülékhez lépett.

- Mitõl félsz? Még nem a kecskét kérik vissza! - A kagyló után nyúlt.

- Ha az ügyosztályról keresnek, mondd azt, hogy még nem értem haza! - Rick a 
hálószobába indult. 


- Halló! - szólt Iran a kagylóba.

Még ma a megmaradt három android nyomába kellett volna erednem, gondolta Rick, 
de ehelyett inkább hazajöttem.

A vidifon képernyõjén feltûnt Harry Bryant arca, és Rick tudta, hogy elkésett, a 
felügyelõ már meglátta õt.

- ...Igen, itt van - mondta Irán. - Képzelje, Mr. Bryant, vettünk egy 
kecskét! Jöjjön át és nézze meg! - Bryant valamit válaszolt, és a nõ 
átnyújtotta Ricknek a kagylót. - Mr. Bryant valami fontosat akar neked mondani. 

- Iran a hit-dobozhoz lépett, és megfogta a két kart. Szinte azonnal egyesült 
Mercerrel.

Rick tudta, egyedül van. Iránnak csak a teste maradt a szobában.

- Halló! - mondta a kagylóba.

- A lebegõ fürkészautomatákkal sikerült megtalálnunk a megmaradt három közül 
két androidot - mondta Harry Bryant. Rick látta, hogy fõnöke még mindig az 
irodájában, a papírkupacokkal és kacatokkal telezsúfolt íróasztal mögött ül. - 
Valaki figyelmeztethette õket, mert elhagyták a lakást, ahol eddig meghúzták 
magukat. Átmentek a... Várj egy pillanatig! - Kotorászni kezdett az asztalán, 
végül megtalálta a keresett cédulát. Rick automatikusan a tolláért nyúlt, és a 
szerzõdést a térdére simítva jegyzetelni kezdett.

- Igen, ez az. Tehát átmentek a 3967-C jelû lakóházba - mondta a felügyelõ. - 
Repülj oda, amilyen gyorsan csak tudsz! Feltehetõen már tudnak róla, hogy 
kinyírtad Garlandet, Luftot meg Polokovot. Valószínûleg azért merészkedtek be 
engedély nélkül a lezárt területre, mert azt hiszik, oda nem követed õket.

- Engedély nélkül? - mormolta Rick. Persze, hogy mentsék az életüket, tette 
hozzá gondolatban.

- Irántól hallom, van egy kecskétek. Ma vetted?

- Igen. Hazafelé jövet.

- Miután megszüntetted a megmaradt három kópiát, átmegyek hozzátok, és 
megnézem. Mellesleg éppen az elõbb beszéltem Dave Holdennel. Elmeséltem neki, 
hogy a Seattle-ben kis híján bolondot csináltak belõled. Megkért, adjam át 
gratulációját, és azt üzeni, légy óvatosabb. Azt mondta, a Nexus-6 egységek 
sokkal intelligensebbek, mint gondolta. Különben alig akarta elhinni, hogy 
egyetlen nap alatt hármat sikerült elkapnod.

- Azt hiszem, ez elég is lesz mára. Pihenni akarok egy kicsit.

- Holnap már nem találod meg õket mondta Bryant. - Nagyon valószínû, hogy 
elhagyják a várost.

- Nem hiszem. Szerintem egy ideig ezen a környéken fognak maradni.

- Még ma este oda kell menned, mielõtt körülbástyáznák magukat, vagy 
meglépnének! Nem fognak számítani rá, hogy ilyen gyorsan cselekszünk.

- De igen - mondta Rick. - Bármikor megyek, várni fognak rám.

- Begyulladtál? Talán Polokov annyira rád ijesztett, hogy nem mersz...?

- Nem. Nem félek.

- Akkor mi bajod van?

- Jó - sóhajtott Rick megadóan. - Odamegyek,

- Értesíts, ha van valami. Itt maradok az irodában.

- Ha megölöm õket, veszek egy birkát.

- Hiszen már van egy birkád. Amióta ismerlek, mindig is volt.

- Ez a mostani kópia - mondta Rick, és letette a vidifon kagylóját.

Igen, határozta el, veszek egy valódi birkát. Ez lesz a jutalmam.
Irán feszült figyelemmel hajolt a fekete hit-doboz fölé. Rick mögé állt, és 
átölelte. Érezte Irán lélegzését, testében az élet lüktetését. Felesége nem volt 
tudatában jelenlétének, eggyé vált Mercerrel.
A hit-doboz képernyõjén egy öregember - Mercer - vergõdött felfelé a 
hegyoldalon. Idõnként elzúgott mellette egy-egy kõdarab.
Az én helyzetem még rosszabb, mint Mércére, tûnõdött Rick. Õ legalább nem 
kényszerül rá, hogy tudatosan bûnbe essen...
Szelíden lefejtette felesége ujjait a hit-dobozról, és - hetek óta elõször - 
megmarkolta a fogantyúkat. Nem gondolta át, mit tesz, pillanatnyi ötlettõl 
vezérelve cselekedett. Hirtelen a kopár hegyoldalon találta magát, a 
virágillatú, kietlen vidéken. Egy bánatos tekintetû alak állt elõtte.

- Mercer! - szólította meg Rick.

-A barátod vagyok - mondta az öreg , de el kell végezned a feladatodat. 
Cselekedj úgy, mintha nem is léteznék. Érted, mire gondolok?

- Nem. Képtelen vagyok rá. Szükségem van a segítségedre.

- Hogyan segíthetnék neked, mikor még magamat sem tudom megvédeni? - Az öreg 
elmosolyodott. - Hát nem érted? Nincs üdvözülés!

- Akkor mire jó ez az egész? Mire jó, hogy te vagy nekünk?

- Azért létezem, hogy megmutassam, nem vagytok egyedül. Itt voltam, és itt 
leszek örökké. Most menj, és végezd el a kitûzött feladatodat! Akkor is tedd 
meg, ha tudod, hogy rosszat mûvelsz.

- De miért? - kérdezte Rick. - Miért tegyem meg? Feladom a munkámat és 
kivándorlók!

- Bárhová mégy, mindig rá fogsz kényszerülni helytelen cselekedetekre. Az 
élethez hozzátartozik az is, hogy idõnként kénytelen vagy feladni saját 
személyiségedet, és vissza kell fojtanod érzéseidet. Erre minden élõlény 
rákényszerül. Ez a végzet árnyéka, a teremtés egyetlen kudarca - egy átok, mely 
az egész világmindenségben sújtja az életet.

- Csak ennyit tudsz mondani?

Egy kõdarab zúgott Rick felé. Félrekapta a fejét, de a kõ halántékának 
csapódott, és megsebezte a fülét. Szinte azonnal eleresztette a fogantyúkat, és 
hirtelen újra a lakásban találta magát. A felesége meg a hit-doboz mellett. A 
feje rettenetesen fájt az ütéstõi. Megérintette a sebet. Véres lett a keze, és 
arcára is jókora vércseppek hulltak.

Irán egy zsebkendõvel letisztogatta a fülét.

- Köszönöm, hogy elszakítottál a hit-doboztól. Nehezen viselem el a fájdalmat. 
Köszönöm, hogy vállaltad helyettem a sebet!

- Elmegyek - jelentette ki Rick.

- Munkád van?

- Igen. Még három android vár rám. Rick elvette feleségétõl a zsebkendõt, és 
szédülve, hányingerrel küszködve a bejárati ajtóhoz ment.

- Sok szerencsét! - szólt utána Irán.

- Nem segített a hit-doboz - pillantott hátra Rick. - Mercer szólt hozzám, de 
nem segített. Ó sem tud többet, mint én. Nem más, csak egy vénember, aki a 
hegyoldalon a halála felé kapaszkodik.

- Megnyilatkozott neked?

- Lényegében semmit sem mondott. Rick kinyitotta az ajtót. - Majd jövök. - 

Kilépett a folyosóra.
3967-C lakóépület, olvasta a szerzõdés hátuljára írt címet.
A külvárosban van, gondolta. Arrafelé szinte senki sem él. Jõ hely a 
rejtõzésre... Ez lesz az utolsó alkalom, hogy ölni fogok. Ezután mással keresem 
majd a pénzt... Ez a három lesz az utolsó. Mercernek igaza van, ezen még túl 
kell esnem. De nem tudom, képes leszek-e rá. Ha egyszerre két 
megszüntetendõ androiddal kell szembeszállni, az már nem morális kérdés. Sokkal 
inkább gyakorlati probléma. Lehet, hogy nem tudom megölni õket. Talán hiába indulok 
neki. Fáradt vagyok.,. Túlságosan kimerített ez a nap. Lehet, hogy Mercer ezt is 
elõre látta? Jól van, rá nem számíthatok, de tudom, honnan kaphatok segítséget!
Felért a tetõre. Egy perccel késõbb már a kocsijában ült, és a vidifonon 
tárcsázott.

- Rosen Társaság! - jelentkezett be egy nõi hang.

- Rachael Rosent!

- Mit parancsol, uram?

- Kapcsolja nekem Rachael Rosent!

- Miss Rosen talán várja a hívását? -ígért - felelt Rick.
tízpercnyi várakozás után Rachael Rosen nézett rá a képernyõrõl.

- Halló! Mr. Deckard?

- Ráér? Beszélni szeretnék magával. Ma délelõtt azt mondta... - Rick hirtelen 
úgy érezte, mintha évszázadok teltek volna el azóta, hogy utoljára beszélgettek. 
A testére és a lelkére ránehezedett az eltelt órák súlya.
Talán a seb meg a szédülés miatt érzem így, gondolta, és letörölte fülérõl a 
vért.

- Maga vérzik!

- Valóban azt hitte, hogy nem fogom felhívni?

- Igen, és attól féltem, valamelyik Nexus6 gyorsabbnak bizonyul magánál.

- Tévedett.

- Most mégis megkeresett. Talán arra szeretne kérni, menjek le San Franciscóba?

- Igen.

- Mikor?

- Még ma éjjel.

- Ó, már túl késõre jár. Legalább egy órába telne, míg odaérek. Inkább 
holnap...

- Azt a parancsot kaptam, hogy még ma végeznem kell velük. Eredetileg nyolcan 
voltak, de már csak három maradt. 

- A hangjából ítélve szörnyû napja lehetett.

- Ha nem repül át ide még ma éjjel, kénytelen leszek egyedül utánuk menni, és 
biztos vagyok benne, hogy nem leszek képes megszüntetni õket... Különben vettem 
egy kecskét - tette hozzá Rick. - Az eddig megszerzett vérdíjból.

- Milyen furcsák maguk emberek! - nevetett Rachael. - A kecske szörnyen büdös 
állat!

- Csak a hímek. A kezelési útmutatóban legalábbis ezt írták.

- Azt hiszem, maga nagyon fáradt, és össze van zavarodva. Átgondolta 
egyáltalán, mire vállalkozott? Még senki sem szüntetett meg hat android öt 
egyetlen nap alatt.

- Franklin Powers úgy egy éve Chicagóban hetet tett hidegre.

- Errõl én is hallottam. Csakhogy mindegyik az a nevetséges, McMillan Y-4 
típusú, gyengécske egység volt. A Nexus-6 egészen más... - Rachael eltûnõdött. 
Nem mehetek, Rick. Még nem is vacsoráztam.

- Szükségem van magára! - mondta Rick. Szõ szerint belehalok, ha nem jössz el, 
gondolta. Biztos vagyok benne, és te is nagyon jól tudod.
De nem fogok könyörögni. Hiába is tenném. Egy lelketlen androidot nem lehet 
meghatni.

- Sajnálom, Rick. Ma már nem mehetek el. De holnap biztosan találkozhatunk.

- Az androidok így szoktak bosszút állni?

- Tessék?

- Azért viselkedik így velem, mert lelepleztem a Voight-Kampff teszttel.

- Ezt komolyan így gondolja? - kérdezte Rachael tágra nyílt szemekkel.

- Viszlát!

- Várjon! Elment az esze, hogy ilyet feltételez rólam?

- Azért látja értelmetlennek a viselkedésemet, mert a maguk Nexus-6 egysége 
sokkal többre képes, mint egy emberi agy.

- Nem akartam megbántani! - tiltakozott Rachael. - Tudom, látom az arcán, 
hogy maga sem akarja elvégezni ezt a munkát. De nemcsak ma, talán soha! Valóban 
azt szeretné, hogy tegyem lehetõvé a három android megszüntetését? Vagy inkább 
mégis azt akarja, hogy lebeszéljem róla?

- Jöjjön ide! Kiveszünk egy szobát az egyik szállodában.

- Minek?

- Valaki beszélt ma nekem az emberférfiak és a kópianõk kapcsolatáról... Ha még 
ma éjjel átjön San Franciscóba, leteszek róla, hogy megszüntessem azt a három 
androidot. A vadászat helyett valami egészen mást fogunk csinálni.

Rachael közömbös arccal nézett Rickre.

- Rendben van - mondta hirtelen elszántsággal. - Hol találkozunk?

- Az St. Francis hotelban. Ez az egyetlen elfogadható szálloda, ami még üzemel. 
Félúton van.

- De ugye nem csinál semmi butaságot, míg odaérek?

- Nem. A szobában fogok ülni, és Buster Friendly mûsorát nézem. Ma Amanda 
Werner a vendége. Imádom azt a nõt! Akár egész hátralévõ életemben el tudnám 
nézni. - Rick letette a kagylót, és egy ideig kiürült aggyal, gondolatok nélkül 
meredt maga elé. Megborzongott a hidegtõl. Hirtelen mozdulattal beindította a 
kocsit, és egy másodperccel késõbb már a St. Francis hotel felé száguldott.

16.

Rick Deckard a fényûzõ szállodai szobában ült, és a magukat Báty házaspárnak 
nevezõ androidokról készült jegyzeteket olvasgatta. A nyolcfõs kópia-banda 
tagjai közül õk voltak az egyetlenek, akirõl homályos, de használható 
háromdimenziós fotók is készültek. A nõ, bizonyos Irmgard, nagyon megtetszett 
Ricknek, társát, Royt ellenben annál visszataszítóbbnak és félelmetesebbnek 
találta.
Roy Báty - olvasta , a Marson patikusként mûködött. Feltételezhetõ 
azonban, hogy eredetileg fizikai munkásként dolgozott valamelyik ültetvényen. 
Valószínûsíthetõ, hogy nem szerzett gyógyszerészeti ismereteket, és csak a jobb 
élet utáni érthetetlen vágya késztette arra, hogy megszabaduljon korábbi, 
lealacsonyítónak érzett munkájától.

Lehet, hogy az androidoknak is vannak vágyaik? Rick elcsodálkozott. Igen, 
biztosan. Nyilván azért ölik meg oly sokszor gazdáikat, és ezért szöknek a 
Földre. Nem akarnak az emberek rabszolgái lenni, változtatni szeretnének 
életükön. Mint például Luba Luft. A Földön valóra válhatott álma, csodálatos 
operákban énekelt. Ha a Marson marad, neki is élete végéig kemény fizikai munkát 
kellett volna végeznie. 

Szökése elõtt talán a kopár, alapvetõen lakhatatlan gyarmatbolygó ültetvényeinek 
megmûvelésére kényszerítették...
Roy Báty agresszív és önzõ. Ez az android tervelte ki a csapat szökését. Hosszú 
ideig misztikus tanulmányokkal foglalkozott, és létrehozta saját tanait, mely az 
ú.n. android élet szentségét hirdetik. A Marson agystimuláló szereket 
tulajdonított el, és késõbbi bûntársain érthetetlennek tûnõ kísérleteket végzett 
velük. Tettére fény derült. Leleplezésekor azt állította, az androidok számára 
elérhetetlen Mercer-hithez hasonló csoportos szellemi eggyéválást próbált a 
szerekkel lehetõvé tenni a kópiák számára.

Rick szánalmasnak érezte Roy Báty tettét. Bármit is hirdetett magáról, rideg, 
durva android maradt, amely azt remélte, magáévá tehet valamit, ami a 
beleépített tökéletesség miatt elérhetetlennek rémlik a számára. Megpróbálta 
erõvel létrehozni az androidok közti lelki egyesülést, és valami 
vallásszerûséget akart alapítani. De végül mégsem tett mást, mint a többi 
gonosztevõ, felbujtotta társait, akik megölték tulajdonosaikat, és vele együtt 
- valószínûleg abban reménykedve, hogy ott sikerül elérniük céljukat - a 
Földre utaztak. Csakhogy kudarcot vallott. A nyolctagú csoportból már csak 
hárman léteznek.

És ez a három is pusztulásra van ítélve, gondolta Rick. Ha valamiért mégsem 
sikerül megölnöm õket, megteszi majd helyettem más. Engem legyõzhetnek, de 
valaki rögtön a helyembe lép...
Hirtelen kinyílt az ajtó.

- Micsoda út volt! - lihegte Rachael Rosen, ahogy a szobába lépett. Hosszú, 
áttetszõ anyagból készült kabátot, alatta melltartót és rövidnadrágot viselt. 
Kezében nagy, díszes kézitáskát és egy papírzacskót tartott. Szép kis szoba - 
nézett körül, és az órájára pillantott. - Kevesebb, mint egy óra alatt értem 
ide. Tessék! - Rick kezébe nyomta a zacskót. - Vettem egy üveg Bourbont.

- A nyolc közül a legveszedelmesebb még él - mondta Rick. - Odafent ez volt a 
hangadójuk. - Átadta Rachaelnek a Roy Batyra vonatkozó adatokat tartalmazó 
papírokat.

- Tudja, hol rejtõzik? - kérdezte Rachael, miután elolvasta.

- Azt hiszem igen. Valahol a külvárosban. Arrafelé, ahol az elfajzott 
különlegesek, a betonfejûek és a hígagyúak tengetik az életüket.

- A másik kettõrõl is vannak információi?

- Igen. Mindkettõ nõkópia. - Rick átadta a jegyzet többi részét is.
Rachael végigolvasta, letette a lapokat, és furcsán elbizonytalanodva az 
ablakhoz lépett.

- Azt hiszem, ezzel a Pris Strattonnal gondjai lesznek - mondta remegõ hangon.

- Miért? - Rick újra átnézte a jegyzeteket, és megpróbálta kideríteni, mi 
tette Rachaelt ilyen idegessé.

- Nyissuk ki az üveget! - Rachael bement a fürdõszobába, majd kezében két 
vizespohárral, gondolataiba mélyedve újra Rickhez lépett. Rick feszült 
arcvonásai láttán úgy érezte, a lány elhallgat elõle valamit. - Ez az üveg egy 
egész vagyont ér - mondta Rachael. - Nem szintetikus lötty - még a háború 
elõtt fõzték természetes alapanyagokból.

Rick felbontotta az üveget, és mindkettõjüknek töltött.

- Mondja el, mi a baj! - kérte.

- A vidifónban azt mondta, ha ma éjjel idejövök, nem foglalkozunk a három 
megmaradt szökevénnyel. Azt mondta, valami egészen mást fogunk csinálni. Tessék, 
itt vagyok, és mégis...

- Mondja el, mitõl lett ideges! Rachael kihívóan nézett Rickre.

- Inkább maga árulja el, mit akar csinálni ahelyett, hogy azokkal az 
androidokkal bajlódunk! - Levette a kabátját, és beakasztotta a szekrénybe.
Ricknek most volt rá elõször rá alkalma, hogy tüzetesebben is szemügyre vegye a 
lány testét. A fekete hajzuhatag miatt Rachael feje nagyobbnak látszott, apró 
mellei gyermekien karcsúnak mutatták testét, ám óriási, rejtelmes tekintetû 
szemei és hosszú szempillái egy felnõtt nõ varázsát vonták köréje. Rachael kissé 
elõredõlve, lábujjaira nehezedve, behajlított karokkal állt. Testtartása egy 
lesben álló Cro-Magnon-i vadászéra emlékeztette Ricket. Egy grammnyi 
súlyfelesleg sem volt rajta, hasa erõs és izmos, feneke és mellei kicsik - 
Rachaelt készítõi egy kelta típusú testrõl mintázhatták. Karcsú lábai lehettek 
volna akár egy fiatal fiúé is, egész megjelenésébõl mégis kislányos báj áradt.
Rick élvezettel nagyot kortyolt az italból. Már szinte elfelejtette a Bourbon 
sajátságos, erõs ízét és illatát, alig bírta lenyelni.

Rachaelnek nem voltak hasonló gondjai. Komor arccal az ágy szélére ült, és 
kisimította a takarót. Rick letette poharát egy asztalkára, és a lány mellé 
telepedett. Rachael gyorsan arrébb húzódott.

- Mi a baj? - kérdezte Rick harmadszor is, és megfogta Rachael hideg, nyirkos 
kezét. Mitõl ijedt meg?

- Attól az átkozott Pris Strattontól! - nyögte Rachael. - Ugyanolyan, mint 
én. - A takaróra meredt, és játszadozni kezdett egy cérnaszállal. - Magának 
nem tûnt fel? Egyezik a személyleírásunk! Egy sablon alapján készültünk. Ó is én 
vagyok... Talán másképp hordja a haját, más ruhát visel, és az is lehet, hogy 
parókája van. Ha meglátja, rögtön megérti, mire gondolok! - Keserûen 
felnevetett. - Még jó, hogy kiderült, android vagyok. Azt hiszem, maga 
beleõrült volna, mikor - meglátja Prist. Azt hitte volna, én vagyok az.

- Miért zavarja ennyire a dolog?

- A pokolba az egésszel! Én is ott leszek, mikor megszünteti!

- Talán mégsem. Lehet, hogy õt nem fogom megtalálni.

- Ismerem a Nexus-6 lelkivilágát. Tudom, hogy mindhárman együtt vannak, 
elrejtõztek. És Roy Báty, az a háborodott a végsõkig védekezni fog! - Rachael 
ajkai görcsösen megrándultak.

- Nyugodjon meg! - Rick a kezébe vette a lány hegyes kis állat, felemelte a 
fejét, és mélyen a szemébe nézett.

Kíváncsi lennék, milyen érzés lehet megcsókolni egy androidot, tûnõdött.
Elõrehajolt, száját Rachael kiszáradt ajkaihoz érintette.
Rachael nem mozdult, látszólag nem érzett semmit.

- Bárcsak tudtam volna Prisrõl! - sóhajtott. - Soha nem jöttem volna ide. Azt 
hiszem, túlságosan sokat kíván tõlem. Tudja, mit érzek Pris iránt?

- Empátiát? - találgatott Rick.

- Igen. Valami olyasmit. Azonosulni tudok vele. Ott megyek én... Ha érti mire 
gondolok. Ó, Istenem! Még az is lehet, hogy abban a nagy öldöklésben maga engem 
fog megszüntetni helyette, õ pedig visszamegy Seattle-be, és éli tovább az én 
életemet. Még soha nem éreztem át ennyire, hogy android vagyok. Sorozatban 
gyártott tárgyak vagyunk, egyformák, akár a mûanyagból préselt dugók. Csupán 
illúzió, hogy létezem.

Nem vagyok más egy adott külsejû széria egyetlen példányánál!
Rick elámult Nem hitte volna, hogy egy kópia olyan érzelgõssé válhat, mint 
Rachael.

- A hangyák nem éreznek így, pedig fizikailag õk is teljesen egyformák - 
mondta.

- Persze, a hangyák... De azok csak rovarok!

- A teljesen egyforma ember ikrek sem szenvednek ettõl.

- De õket legalább egy különleges, empatikus kötelék fûzi össze! - Rachael 
felállt, nyakon ragadta a Bourbonos üveget, és remegõ, enyhe részegségrõl 
árulkodó, bizonytalan mozdulattal újra teletöltötte poharát. Gyorsan felhajtotta 
az italt, és esetlen, nehézkes léptekkel járkálni kezdett. Hirtelen, félig 
öntudatlanul, visszaült az ágyra, és lábait felhúzva hátradõlt a párnákon.

- Felejtsük el azt a három androidot! - sóhajtotta. - Fáradt vagyok. 
Kimerített az utazás, és nagyon megviselt, amit ma meg kellet tudnom. Aludni 
akarok! - Lehunyta szemét. - Ha meghalok - suttogta , talán 
újjászülethetek, mikor a Rosen Társaság ismét az én szériámat kezdi gyártani... 

- Felpillantott, és elszánt tekintettel Rickre nézett. Tudja, hogy valójában 
miért jöttem? Miért akarta Eldon, meg a többi valódi Rosen, hogy elkísérjem 
magát?

- Azt hiszem azért, hogy mindent megfigyeljen. Hogy lássa, miért buknak le 
sorra a Nexus-6-osok a Voight-Kampff teszten.

- Pontosan. Arra kíváncsiak, hogyan lehetne még tovább tökéletesíteni a 
Nexus-6ot. A Társaság az én jelentésem alapján fogja végrehajtani a szükségesnek 
ítélt módosításokat. Megváltoztathatják a DNS bizonyos faktorait, és elkészítik 
a Nexus-7-est. Aztán, mikor majd az is elavul, mikor a magához hasonlók 
megtanulják, hogyan leplezzék le, újabb módosítások következnek. Ez a folyamat 
egészen addig fog tartani, míg a Társaság létrehozza a tökéletes, az embertõl 
megkülönböztethetetlen androidokat.

- Ismeri a Bonelli-féle reflextesztet? - kérdezte Rick.

- Igen. Már keressük a módját, hogyan lehetne kijátszani... - Rachael arcán 
titokzatos mosoly derengett fel. Rick hirtelen nem tudta eldönteni, mennyire 
veheti komolyan a szavait. Világrengetõ fontosságú dolgokról beszélgettek. De 
Rachael ezt is úgy kezelte, mintha valami ártatlan, hétköznapi témáról 
fecsegnének.

Ez is jellemzõ az androidokra, gondolta Rick. Nem érzik át saját szavaik valódi 
jelentõségét. Beszédük nem más, mint a szavak és kifejezések hideg, érzelmektõl 
mentes, üres és hamis felsorolása.
Kezdte bosszantani Rachael viselkedése. A lány eleinte csak a saját állapotáról 
beszélt, de közben fokozatosan és észrevétlenül erre a témára terelte a szót.

- Elegem van magából! - kiáltotta Rick. Rachael felnevetett.

- Azt hiszem, sikerült berúgnom, így már semmiképp nem mehetek magával. Ha 
mégis elmegy, itt maradok és alszom egy kicsit. Holnap majd mindent elmesélhet.

- Ha lesz holnap. Lehet, hogy Roy Báty megöl ma éjjel.

- Higgye el, most még ha akarnék se tudnék segíteni! Részeg vagyok. De már 
úgyis rájött az igazságra, megfigyelõként érkeztem, és semmit sem teszek a 
védelmére vagy a megsegítésére. Nem törõdöm vele, megöli-e magát Roy, vagy sem. 
Engem csak az érdekel, hogy én életben maradjak. - Tágra nyitotta a szemeit. - 
Ó, már magamat is sajnálom! Ha mégis elmennék abba a külvárosi romhalmazba... - 
Elõrenyúlt, elkezdte kigombolni Rick ingét. - Nem! Nem merek odamenni! Az 
androidok egymás iránt sem éreznek semmit. Belõlünk hiányzik a fajtánk iránti 
hûség és az összetartás. Biztosra veszem, az az átkozott Pris Statton megölne, 
hogy a helyembe léphessen... Vegye le az ingét!

- Minek?

- Le akarok feküdni magával.

- Vár a kecském, meg kell szüntetnem három androidot, el kell végeznem a 
munkámat, és haza kell mennem a feleségemhez. Rick felállt, megkereste a 
palackot, és töltött magának. Meghökkenve látta, hogy remeg a keze.
Talán csak a fáradtságtól, nyugtatta magát. Rachael is, én is... Igen, 
mindketten kimerültünk. Túl fáradtak vagyunk ahhoz, hogy elintéz-
zünk három kópiát, akik között ott a banda legelvetemültebb tagja.

Rick rádöbbent, hogy fél Roy Batytól. Az elejétõl fogva ezen a kópián múlt 
minden. Eddig csupán Báty szelídebb változataival találkozott, de most szembe 
kell néznie azzal, amiben Garland, Polokov és Luba rossz és kellemetlen' 
tulajdonságai egyesülnek. Ahogy utat engedett a tudta mélyérõl elõlopózó 
félelemnek, Rick egyre jobban elbizonytalanodott.

- Maga nélkül nem mehetek - mondta. De lehet, hogy nem is kell, Polokov és 
Garland esetében õk maguk tették meg az elsõ lépést.

- Azt hiszi, hogy Roy Báty is meg fogja keresni magát? - Rachael letette üres 
poharát, gyors mozdulattal ledobta magáról melltartóját, és részegen 
elvigyorodott. - A táskámban van egy szerkezet, amit a Marsra telepített 
gyárunkban veszélyteletelítõnek... Összegabalyodott a nyelve. - Szóval van a 
táskában egy olyan biztonsági izé. Az androidok próbaüzeme közben használják. 
Vegye ki! Meg fogja ismerni, olyan, mint egy kagyló.

Rick beletúrt a kézitáskába, melyben Rachael - akár egy valódi nõ - a 
legkülönfélébb tárgyak kavalkádját tartotta. Rachael közben lehúzta a csizmáit, 
letolta rövidnadrágját, és féllábon egyensúlyozva átrúgta a szoba másik sarkába. 
Az ágyra vetette magát, és a földre tett pohár után kezdett tapogatózni. Ujjai 
rátaláltak, de heves mozdulatától a pohár feldõlt és az ágy alá gurult.

- A francba! - sziszegte, és remegõ lábakkal feltápászkodott. Egy szál 
bugyiban állva figyelte, ahogy Rick a holmija közt kutat, majd megfordult, 
gondosan visszahajtotta az ágyterítõt, lefeküdt és betakarózott.

- Ez az? - emelt fel Rick egy kis fémtárgyat.

- Igen. Ha megnyomja rajta azt a gombot, a közelben lévõ androidok 
megdermednek. A szerkezet által kibocsátott hullámok néhány másodpercre minden 
élõ és mesterséges lény lélegzését megbénítják. A magáét is. De amíg egy ember 
akár percekig is kibírja levegõ nélkül, egy kópia nem.

- Tudom. - Rick felegyenesedett. - Az androidok szervezete nem olyan 
rugalmas, mint a mienk. De ha csak másodpercekrõl van szó...

- Öt-hat másodperc éppen elég hosszú idõ ahhoz, hogy megmentse az életét mondta 
Rachael, és felült. - Tartsa a kezében, és ha Roy Báty esetleg mégis maga után 
jönne, nyomja meg a gombot! Miközben Roy mereven áll, nyugodtan lelõheti.

- Errõl jut eszembe... a táskájában láttam egy lézervetõt.

- Nem igazi. - Rachael nagyot ásított, és lehunyta szemét. - Az androidoknak 
tilos fegyvert tartaniuk.

Rick az ágyhoz lépett. Rachael hosszas fészkelõdés után hasra feküdt, arcát a 
fehér lepedõbe fúrta.

- Ez egy tiszta, szûzies ágy - mondta. Csak tiszta és szûz lányok fekhetnek 
ilyenbe... - Elgondolkodott. - Az androidok nem szülhetnek gyereket. - Vajon 
veszteség ez?

Rick az utolsó ruhadarabjától is megszabadította Rachaelt. Tekintetét a lány 
márványfehér, hûvös testén pihentette.

- Veszteség ez? - kérdezte Rachael újra. Nem tudom. Ezt én nem tudhatom. 
Milyen érzés lehet anyának lenni? Egyáltalán milyen érzés lehet megszületni? Mi 
nem születünk, nem növünk fel, és ahelyett, hogy betegségben vagy öregkorunkban 
végelgyengülésben meghalnánk, egyszerre csak figyelmeztetés nélkül elpatkolunk. 
Akár a hangyák. Milyen érzés lehet meghalni? Igen, tényleg olyanok vagyunk, mint 
a hangyák. Kitintestû ideg-gépek, melyek valójában nem is élnek. - Oldalra 
fordította a fejét, és felkiáltott, - Én nem élek! Most nem egy nõvel fogsz 
szeretkezni. Csalódást fogok okozni. Szeretkeztél már androiddal?

- Nem - mondta Rick, és kibújt az ingébõl.

- Úgy hallottam, eléggé meggyõzõ élmény, ha nem gondolkodunk sokat. Ám ha mégis 
filozofálgatni kezdesz, képtelen leszel megtenni... Hmmm... Mondjuk úgy, 
fiziológiai okok miatt.

Rick megcsókolta Rachael meztelen vállát.

- Kösz, Rick - mondta a lány ernyedten. Ne feledd, ne gondolkozz, csak 
csináld. Ne hagyd abba egy pillanatra se, és ne elmélkedj közben, mert akkor 
rettenetes lesz. Mindkettõnknek.

- Utána meg fogom keresni Roy Batyt. Szükségem lesz a segítségedre. Tudom, hogy 
a lézervetõ, ami a táskádban van, nem...

- Azt hiszed, a kedvedért megszüntetem saját androidjaink egyikét?

- Biztos vagyok benne, hogy bármit mondtál is, segíteni fogsz. Különben nem 
feküdnél itt ezen az ágyon.

- Szeretlek - mondta Rachael. - Ha belépnék egy szobába, és látnám, hogy az 
ágyat a te bõrödbõl készült terítõvel takarták le, a V-K mûszerek elképesztõen 
magas értéket mutatnának.

Ma éjjel még megfogok szüntetni egy Nexus6-ot, ami pontosan a mása ennek a 
lánynak, gondolta Rick, miközben eloltotta az ágy melletti lámpát. Istenem, 
hiszen most pontosan azt teszem, amit Phil Resch mondott! Lefekszem vele, aztán 
megölöm!

- Nem megy - mondta leverten, és ellépett az ágytól.

- Kár, suttogta Rachael.

- Nem azért nem megy, mert tudom mi vagy, hanem mert egyfolytában az jár a 
fejemben, ami Pris Strattonnal kell tennem.

- Nem vagyok vele azonos! Engem már nem érdekel Pris Stratton. Figyelj! - 
Rachael felült az ágyon, de Rick a sötétben alig tudta kivenni karcsú testének 
körvonalait. - Feküdj le velem, és õt én fogom megszüntetni!
Így már megfelel? Nem bírom ki, hogy eddig eljutottunk, és mégsem...

- Köszönöm - mondta Rick, és (kétségtelenül az ital hatására mély hálát érzett.
Kettõ, gondolta. Csak kettõt kell megölnöm. Csak a két Bátyt. Vajon Rachael 
valóban megteszi? Biztosan. Az androidok racionálisak.

- A francba! Gyere már! - kiáltott Rachael. Rick engedelmesen melléje feküdt.

17.

Utána valósággal tobzódtak a fényûzésoen, Rick kávét hozatott, leült a zöld, 
fekete és aranyszín levelekkel díszített karosszékbe, és lélekben felkészült az 
elõtte álló feladatra. Közben Rachael a fürdõszobában, a zuhany alatt pancsolt.

- Nem is kötöttél velem olyan rossz üzletet - mondta, mikor elzárta a vizet, 
és nedvesen, a fürdõtõl felhevültén, meztelenül megállt a fürdõszoba ajtajában. 

- Tudod, mi, androidok egyszerûen képtelenek vagyunk elfojtani testi 
vágyainkat. Ügyesen kihasználtad ezt a tulajdonságomat. - Rick úgy látta, a 
lány egyáltalán nem dühös. Sõt, mintha vidám lett volna, és olyan emberi, mint 
bármely más nõ, akivel életében dolga akadt. Komolyan mondtad, hogy még ma éjjel 
meg kell tennünk?

- Igen - felelt Rick. Még ma, tette hozzá magában. Kettõ az enyém lesz, egy a 
tiéd, ahogy megállapodtunk.

Rachael kerített magának egy óriási, fehér fürdõlepedõt.

- Élvezted, Rick?

- Igen.

- Máskor is lefekszel majd androidokkal?

- Ha olyan lánnyal akadok össze, aki rád emlékeztet, akkor igen.

- Nem tudod véletlenül, mennyi a hozzám hasonló humanoid robotok élettartalma? 
Már két éve létezem. Szerinted mennyi idõm, van még?

- Úgy még egyszer ennyi - felelt tétován Rick.

- Ezt a problémát sosem sikerült kiküszöbölni. A Társaság kutatói sok mindent 
megoldottak már, de a sejtek újratermelõdését még most sem tudják elõidézni. 
Számunkra lehetetlen a folyamatos fizikai megújulás. Szóval még két év... - 
Rachael kifejezéstelen arccal törölközni kezdett.

- Sajnálom.

- A pokolba az egésszel! Kár volt szóba hoznom. Azt hiszem, pontosan ez az oka, 
hogy sok ember nem költözik össze egy ellenkezõ nemû androiddal.

- Az androidok általában négy évig élnek. De talán veletek, Nexus-6-okkal más a 
helyzet.

- Az élettartam nem az agyegység függvénye. - Rachael összeszedte a ruháit, és 
öltözködni kezdett.

Rick is felöltözött, majd szótlanul felmentek a tetõre, és megvárták, míg egy 
fehér egyenruhás ember elõhozza Rick kocsiját.

- Gyönyörû ez az éjszaka - mondta Rachael, miközben San Francisco külvárosa 
felé száguldottak.

- A kecském már biztosan alszik - mormolta Rick. - Vagy lehet, hogy az éjjeli 
életet kedveli? Vannak olyan állatok, melyek soha nem alszanak. Például a birkák.
 Évekkel ezelõtt számtalanszor kipróbáltam, bármikor néztem a birkámra, mindig 
visszapislogott, és várta, hogy megetessem.

- Milyen a feleséged? Rick nem válaszolt.

- Talán rosszul éltek?

- Ha nem lennél android, ha törvényesíteni lehetne a kapcsolatunkat, feleségül 
vennélek.

- Engem nem zavarna, ha esküvõ nélkül élnénk együtt... Persze, ennek több 
akadálya is van. Az egyik az, hogy én nem élek.

- Hivatalosan nem, de valójában, biológiailag, mégis élsz. Téged nem 
áramkörökbõl, tranzisztorokból és szervetlen anyagokból szereltek össze, mint 
mondjuk az állatkópiákat. Te organikus lény vagy! - Két év múlva pedig elkopik, 
elhasználódik a tested, mert mi, emberek nem tudtuk megoldani a sejtek 
mesterséges regenerálódásának problémáját. De azt hiszem, már ez sem számít.., 
Vége a fejvadász pályafutásomnak. A két Báty után, a mai éjszaka után 
abbahagyom, fogadkozott magában Rick.

- Szomorúnak látszol - mondta Rachael, és megérintette a férfi arcát. - 
Tudom, ezután, hogy velem voltál, többé nem leszel képes kópiákra vadászni, de 
azért ne búslakodj!

Rick csodálkozva nézett rá.

- A velem töltött éjszaka után még egyetlen fejvadász sem tudta folytatni... 
Vagyis csak egy. Egy roppant cinikus fickó, Phil Resch. De õ megszállott, szinte 
élvezetbõl csinálja. A gyilkolás lett az élete.

- Értem - mondta Rick, és hirtelen egész teste megdermedt.

- De hidd el, nem csak veszítesz, nyersz is a dolgon. Találkozni fogsz egy 
csodálatos spirituális lénnyel

- Phil Resch... Mindegyik fejvadászt ismered?

- Amikor még dolgoztak, valóban mindegyikükkel kapcsolatba kerültem. Hárman 
maradtatok. Szerettünk volna megállítani téged, mielõtt még elindulnál Dave 
Holden listájával. Azért volt az a kis színjáték Seattle-ben. Nem sikerült a 
tervünk. Ezért hívtalak fel, mielõtt Polokovval találkoztál, de akkor is hiába. 
Utána nem tehettem mást, várnom kellett.

- Kivártad, míg kikészülnek az idegeim, és én kereslek meg, igaz?

- Igen. Luba Luft nagyon jó barátnõm volt. Ugye tetszett neked?

- Igen.

- Mégis megölted.

- Phil Resch tette.

- Ó, szóval Resch veled volt az operaházban! Errõl nem tudtunk. Akkor szakadt 
meg egymással a kapcsolatunk. Tudtuk, hogy Luba meghalt, és magától értetõdõen 
téged gyanúsítottunk a gyilkossággal.

- Dave jegyzeteinek birtokában, azt hiszem, még mindig meg tudom szüntetni Roy 
Bátyt. Nélküled is sikerülni fog! - Igen, megölöm a két Bátyt, de Pris 
Strattonnal valóban nem tudom megtenni. Még most sem. - Tehát ami a szállodában történt...

- A Társaság tervének része volt. Kapcsolatba akartunk lépni minden 
fejvadásszal. Itt, és az oroszoknál is. Hatni akarunk az érzelmeikre és az 
idegeikre, hogy többé ne legyenek képesek elvégezni a munkájukat. Mûködött a 
dolog, mert... Olyan okok miatt, amit mi nem tudunk teljesen megérteni. Azt 
hiszem, ebben is korlátozottak a képességeink.

- Nem hiszem, hogy valamennyiünknél sikert értetek el.

- De nálad igen.

- Majd meglátjuk.

- Biztos vagyok benne - mondta Rachael. - Látom az arcodon a fájdalmat. Lerí 
rólad, hogy kétségek között õrlõdsz. Elcsábítottalak, megszerettettem magam 
veled, ezért egyetlen androidra sem tudsz többé úgy tekinteni, mint régen. Már 
nem gonosz tárgyaknak látsz minket.

- Hányszor tettél már ilyet?

- Nem emlékszem. Hét, nyolc... Nem, azt hiszem, kilenc alkalommal. - Rachael 
bólintott. - Igen, te vagy a kilencedik.

- Nem valami eredeti módszer - dünnyögte Rick.

A lány meglepve nézett rá.

- Tessék?

Rick elõrenyomta a kormányt, és a kocsi zuhanni kezdett.

- Ezt a csábítási trükköt már nagyon sokszor bevetették... Meg foglak ölni, és 
azzal a hárommal is végzek.

- Ezért szállsz le? - kérdezte Rachael ijedten. - Ezt nem teheted meg! Én a 
Társaság törvényes tulajdona vagyok, nem egy szökött android, ami a Marsról 
menekült ide!

- Meg kell tennem. Próbára akarom tenni magam. Ha képes leszek megölni téged, 
akkor nem értétek el a célotokat, és a többieket is meg tudom majd szüntetni.
Rachael kacatokkal teletömött táskájába mélyesztette a kezét. Egy ideig 
kétségbeesetten kotorászott, aztán feladta.

- A francba ezzel a táskával! Soha nem találok meg benne semmit, amire 
szükségem lenne! Úgy ölj meg, hogy ne érezzék fájdalmat. Megteszed? Nem fogok 
védekezni, megígérem.

- Most már megértem Phil Rescht - mondta Rick. - Eddig cinikusnak hittem, de 
most már tudom, csak azért ilyen, mert már átesett ezen... Már nem hibáztatom 
semmiért. Õt sikerült megváltoztatnotok.

- Sajnos nem a jó irányba. - Rachael külseje nem árulta el valódi érzéseit, de 
ideges volt és kétségbeesett. A vészhelyzet hatására elszivárgott belõle az 
életerõ, és eluralkodott rajta a tipikus android-fásultság. Beletörõdött a rá 
váró sorsba.

- Gyûlölöm, hogy ilyen könnyen feladjátok a harcot! - kiáltotta Rick dühösen. 
Az autó leereszkedett. Rick nagyot fékezett, zökkenve megállította, és elõvette 
a lézervetõjét.

- A tarkómba lõj! - kérte Rachael, és elfordult tõle.

Rick tétovázva eltette a fegyvert.

- Nem tudom megtenni, amire Phil Resch tanított... - Beindította az autót, és 
egy pillanattal késõbb újra a levegõben voltak.

- Essünk túl rajta! - mondta RachaeL

- Mégsem öllek meg. A kocsidat a St. Francisnél hagytad? Odaviszlek. Menj 
vissza Seattle-be!

- Köszönöm, hogy életben hagytál mondta Rachael hosszas hallgatás után.

- A francba, hiszen már úgyis csak két évig létezel, én meg legalább ötven évig 
élek. Huszonötször hosszabb idõ áll elõttem, mint elõtted.

- Megvetsz azért, amit tettem? - Rachael kezdett magához térni. - Te is éppen 
úgy viselkedsz, mint eddig valamennyi fejvadász. Mikor elárultam nekik, mit és 
miért tettem, mind meg akartak ölni. De éppen úgy nem volt hozzá erejük, ahogy 
most neked sincs. - Cigarettára gyújtott, és élvezettel leszívta a füstöt. - 
Tudod, mit jelent ez? Azt, hogy mégis elértem, amit akartam. Soha többé nem 
tudsz megölni egyetlen androidot sem. Nemcsak engem sajnálsz, de a két Batyt, és 
Strattont is. Miattam megszerettél minket. Menj inkább haza a kecskédhez, és 
pihenj egy kicsit! - Hirtelen a kabátjához kapott. - Juj! Kiesett a parázs a 
cigarettámból! Megvan. Már kialudt. - Megnyugodva dõlt hátra.
Rick eltökélten hallgatott.

- Te sokkal jobban szereted azt a kecskét, mint engem - mondta Rachael. - 
Talán még a feleségednél is jobban. Számodra elsõ a kecske, hosszú szünet, aztán 
a feleséged, meg minden más. - Vidáman felkacagott. Hát nem nevetséges?

Rick nem válaszolt. Csendben repültek, majd Rachael bekapcsolta az autórádiót.

- Kapcsold ki! - szólt rá Rick.

- Hogy kapcsoljam ki, mikor Buster Friendly mûsora megy? Amikor Amanda Werner 
és Oscar Scrugges szerepel benne? Hamarosan meghallgathatjuk Buster szenzációs 
bejelentését. - Az órájára nézett. - Igen, mindjárt eljön az ideje. Te is 
hallottál róla, mire készül, ugye? Már napok óta csak ezt emlegeti.

- ...õ, igen! - recsegte a rádió. - Elárulom maguknak, hogy itt ülünk a 
barátommal Busterrel. Mindenfélérõl beszélgetünk. Jól érezzük magunkat, és alig 
várjuk, hogy végre a nagy bejelentés következzen...!

Rick kikapcsolta a rádiót.

- Ennyit Oscar Scruggsról. Rachael rögtön visszakapcsolta.

- Hallgatni szeretném. Hallgatni akarom! Buster Friendly nagyon fontos dologról 
fog beszélni!

A rádióból idióta, sokszor összefüggéstelen szóáradat ömlött. Rachael Rosen 
kényelmesen hátradõlt. Cigarettája parazsa úgy izzott a sötétben, akár egy 
gõgös, vörös szentjánosbogár. Parányi dicsfény - a kópialány Rick felett 
aratott gyõzelmének jelképe.

18.

- Hozza fel ide a többi holmimat is! - parancsolt Pris J.R. Isidore-ra. - A 
TV-készülék a legfontosabb. Hallani akarom Buster bejelentését.

- Igen - bólintott Irmgard Báty csillogó szemekkel. - Szükségünk van a TV-re. 
Már régóta várunk erre a napra, és nemsokára kezdõdik a mûsor.

- A kormány csatornáját az én TV-m is fogja - mondta Isidore.

- Mi Buster Friendlyt és a barátságos barátait akarjuk nézni - szólalt meg 
Roy Báty a nappali sarkában álló karosszékbõl. Vagy ne szólítsalak így? Jobban 
szeretnéd, ha J.R.-nek neveznénk? Különben érted, mit kértünk? Szeretnénk, ha 
felhoznád a TV-t.

Isidore végigment a visszhangzó, üres folyosón. Boldogság áradt szét benne, hogy 
életében elõször - hasznos lehet valaki számára.

A többiek számítanak rám, ujjongott magában, miközben lement a porlepte 
lépcsõkön. Jõ lesz újra látni Buster Friendlyt. Már régóta csak a kórház 
teherautójának rádióján hallgathattam a mûsorát. Tehát Buster Friendly ma este
közzéteszi gondosan elõkészített közleményét. Pris, Roy és Irmgard révén most én 
is meghallhatom. Valószínûleg ez lesz a legfontosabb hír, amit hosszú évek óta 
közöltek a nézõkkel. Csodálatos!

Pris felbukkanása óta J.R. Isidore élete megváltozott, és úgy érezte, minden 
csak még jobb lehet.
Belépett Pris lakásába, és kihúzta a falból az ordítozó TV zsinórját. A hirtelen 
támadt csendtõl elbizonytalanodva megremegett. A Báty házaspár és Pris nélkül 
úgy érezte, õ maga is elhalványodik, feloldódik a csendben, a teste eltûnik, 
akár a TV-rõl a képek.

Emberek közé kéne mennem, gondolta. Másképp nem maradhatok életben. Mielõtt ezek 
idejöttek, kibírtam az egyedüllétet. De valami megváltozott. Szörnyû lenne a 
magány. Hála Istennek itt maradtak velem!

Ügy becsülte, két fordulóval Pris minden holmiját fel tudja vinni az emeleti 
lakásba. Felnyalábolta a TV-t. A ruhákkal ráér. A készülék a fontos, mert Buster 
Friendlyt akarják nézni.

Néhány perc múlva - saját nappalijában egy asztalra állította a készüléket. 
Nyögve kiegyenesítette elgémberedett ujjait, és a többiekre nézett. Egyikük sem 
próbált segíteni.

- Ebben a házban nagyon jól lehet fogni az adást - lihegte, miközben a TV-hez 
csatlakoztatta az antenna vezetékét. - Amikor még a saját készülékem is 
mûködött, Buster Friendly mûsora mindig tisztán jött be. A kép éles volt.

- Kapcsold be,és tartsd a szád! - fojtotta bele a szót Roy Báty.

Isidore engedelmesen elhallgatott, és az ajtóhoz lépett.

- Még egy forduló, és minden idefent lesz... - Nehezen tudta rászánni magát, 
hogy újra kilépjen a folyosóra, a néma magányba.

- Nagyon jó - mondta Pris egykedvûen. Isidore sóhajtott, és nekiindult megint. 

Azt hiszem, most kihasználnak, gondolta, de nem törõdött vele. Jó érzés, hogy végre 
vannak barátai.

Összeszedte a lány szétszórt ruháit, mindent a bõröndökbe gyömöszölt, és ismét 
nekivágott a lépcsõsornak. Hirtelen valami megmozdult elõtte a porban. Ledobta a 
csomagokat, és a zsebébõl elõhúzott egy mûanyag orvosságos tégelyt, amit 
másokhoz hasonlóan õ is éppen ilyen alkalmakra számítva hordott magánál. Remegõ 
kézzel megfogta a kábult, de élõ pókot, a dobozkába tette, és lezárta azt.

A lakása ajtaja elõtt megállt, kifújta magát.

- ...Igen, emberek, elérkezett az idõ! Buster Friendly szól magukhoz, és tudom, 
már alig várják, hogy mindenkivel megosszam felfedezésemet! A titkot, melyrõl az 
elmúlt héten egy kiváló tudósokból álló csoport megfeszített munkával 
bebizonyította, hogy nem csupán feltételezés, hanem a legteljesebb igazság! 
Figyeljenek jól! Most elárulom!

- Találtam egy pókot - mondta Isidore bátortalanul, mikor belépett.

A három android szinte egyszerre nézett rá.

- Mutassa! - nyújtotta ki Pris a kezét.

- Maradjatok csendben! - szólt rájuk Roy. - Nem hallom Bustert!

- Még soha nem láttam pókot... - Pris a tenyerébe vette a dobozkát, és 
érdeklõdve vizsgálgatni kezdte a benne kapálózó állatkát. - Mennyi lába van! 

Miért van ilyen sok lába, Isidore?

- A pókok mind ilyenek - zíhálta Isidore az izgalomtól elfúló lélegzettel, - 
Nyolc lábuk van.

Pris felállt.

- Szerintem nincs szüksége ennyire!

- Nyolc lába van? - kérdezte Irmgard. Miért nem elég neki mondjuk négy? 
Vágjunk le belõle egy párat, és nézzük meg, mit csinál majd. - Kézitáskájából 
kivett egy ollót, és Pris kezébe nyomta.

J.R. Isidore elborzadt.

Pris átment a konyhába, és az asztalra tette a dobozt. Levette a kupakot, 
kiemelte a pókot.

- Biztos nem fog olyan gyorsan futni, mint eddig. Nem számít, úgysincs itt 
semmi, amit elkaphatna. Nem kár érte - úgyis éhen halna.

- Kérem, ne! - nyögte Isidore.

- Miért, talán értékes? - nézett rá Pris.

- Kérem, ne nyomorítsa meg! - esedezett Isidore.

Pris kézbe vette az ollót, és levágta a pók egyik lábát.

- Nézzék ezt a felnagyított képet! - zengett Buster Friendly hangja a TV-bõl. 

- Ugye minden alkalommal ezt a tájat látják maguk körül, ez az ég feszül a 
fejük fölé, mikor egyesülnek Mercerrel? Itt áll mellettem Earl Paraméter, 
kutatócsoportunk vezetõje. Õ fogja elmagyarázni önöknek, milyen világrengetõ 
következtetésre jutottunk.

Pris mosolyogva levágta a pók második lábát.

- Laboratóriumi körülmények között szigorú vizsgálatoknak vetettük alá a képet 
mondta egy hang a TV-ben. - Bebizonyosodott, hogy a szürke ég, a nappali 
fénnyel ragyogó hold, a hegyoldal, teháf az egész táj, ahol Mercer 
tartózkodik... nem létezik a Földön! Mesterséges eredetû!

- Pris, gyere már! - kiáltott Irmgard izgatottan. - Lemaradsz a lényegrõl! 
Hagyd már azt a pókot, megvár! Busterék fantasztikus dolgokat állítanak! Ezzel 
bebizonyítják, hogy minden, amiben hittünk...

- Hallgass! - förmedt rá Roy.

- ...igaz! - fejezte be Irmgard.

- A hold és az ég csupán festmény folytatta a férfi a TV-ben. - A 
nagyításon önök is láthatják az ecsetvonások nyomait. Arra is van bizonyítékunk, 
hogy a kiszáradt növények, a talaj, de még a kövek is, melyekkel láthatatlan 
ellenségei Mercert bombázzák, egytõl-egyig utánzatok. Azok a bizonyos kövek 
plasztikból készültek, és így nem okozhatnak valódi sebeket.

- Más szóval - vágott közbe Buster Friendly , Wilbur Mercer egyáltalán nem 
szenved.

- Rábukkantunk egy bizonyos Wade Cortot nevezetû úriemberre - mondta a 
kutatócsoport vezetõje , aki egykor Hollywoodban dolgozott, mint trükkmester. 
Mr. Cortot azt állítja, hogy Mercer nem más, mint egy évtizedek óta 
visszavonultan élõ öreg segédszínész, akivel valamikor együtt dolgoztak.

- Tehát - kérdezte Buster Friendly - Cortot minden kétséget kizáróan 
azonosította a Mercer szerepét játszó férfit?

Pris levágta a kétségbeesetten menekülni próbáló pók harmadik lábát.

- Mr. Cortot állítása felébresztette kíváncsiságunkat - mondta a fõtudós 
érzelmektõl mentes hangon. - Rengeteg idõt és energiát áldoztunk arra, hogy 
végignézzük az egykori Hollywood valamennyi segédszínészének fotóit.

- És mit találtak?

- Most figyelj! - kiáltott Roy Báty.

Irmgard a képernyõre meresztette a szemét, és még Pris is abbahagyta a pók 
kínzását.

- Több ezer fotó átvizsgálása után rábukkantuk egy Al Jarry nevû ember képére. 
Ez a színész sok háború elõtti filmben játszott, minden alkalommal jelentéktelen 
szerepet.

Ezek után néhány emberünk elutazott az Indiana államban lévõ East Harmonyba, 
ahol ez a Jarry jelenleg él. Szeretném átadni a szót a csapat egyik tagjának. 
Mondja el õ, mit tapasztaltak.

- East Harmonyban a Lark Avenue végén, vagyis inkább a városka szélén egy 
düledezõ viskót találtunk - mondta rövid csend után egy fáradt hangú férfi. - 
Azon a környéken már egyedül Ál Jarry lakik. Az öreg barátságosan behívott 
minket a házába. Miután bevonultunk az istállószagú, mocskos, kacatokkal teli 
nappaliba, telepetikus eszközökkel belestem a velem szemben ülõ Al Jarry ködös 
és fogyatékos elméjébe.

- Na, most! - Roy Báty izgatottan a széke szélére csúszott, mintha bármelyik 
pillanatban fel akarna ugrani.

- A tudatából sikerült kibányásznom néhány emléket. Megtudtam, hogy a vénember 
utoljára egy tizenöt perces epizódokból álló filmsorozatban szerepelt. Al Jarry 
sohasem találkozott a megbízójával. Azt is megtudtam, hogy a forgatásnál 
használt sziklák valamilyen gumiszerû anyagból készültek, a vér csupán 
festék volt, és... - A férfi nem bírta visszafojtani a nevetést. - És Mr. 
Jarry csupán attól szenvedett, hogy a forgatás ideje alatt nem ihatott egyetlen 
korty whiskyt sem!

- Al Jarry! - kiáltott Buster Friendly. Igen, igen! Egy kivénhedt színész, aki 
még fénykorában sem tett semmit, amiért elismerést érdemelne, vagy amire õ maga 
büszke lehetne. Ál Jarry részt vett egy számtalan rövid epizódból álló, unalmas 
film forgatásán, és a mai napig nem tudja, kinek dolgozott. Mercer hívei 
elõszeretettel hirdetik, hogy Wilbur Mercer nem emberi lény, hogy valójában egy 
õsöreg, felsõbbrendû teremtmény, aki talán egy másik csillagról érkezett 
hozzánk. El kell ismernem, ez a feltételezés részben igaz. Wilbur Mercer nem 
ember mert valójában nem is létezik! A világ, ahol a hívõk látják, a hegyoldal, 
amin felfelé kapaszkodik nem más, mint egy olcsó hollywoodi stílusú díszlet. Egy 
díszlet, ami talán hosszú évekkel ezelõtt az enyészeté lett. Ha ez így van, már 
csak egy dologra vagyok kíváncsi, ki terjesztette el a naprendszerben a 
Mercer-hitet? Ki terjesztette el ezt a hazugságot? Gondolkodjanak el egy kicsit, 
emberek!

- Ezt soha nem fogjuk megtudni - mormolta Irmgald.

- Soha nem tudhatjuk meg! - mondta Buster Friendly. - Nem ismerhetjük meg 
ennek a csalásnak a valódi okát. Igen, emberek, csalást mondtam. A Mercer-hit 
csalás!

- Azt hiszem, én tudom - mondta Roy Báty. - Egyértelmû. A Mercer-hit akkor 
jött létre, amikor...

- Gondolkozzanak el! - folytatta Buster Friendly. - Tûnõdjenek el rajta, mire 
jó a Mercer-hit! Ha hiszünk a hívõknek, az eggyéolvadás...

- Az emberek átérzik egymás létét mondta Irmgard. - Ismerik az empátiát.

- ... során a naprendszerben minden férfi és nõ egyetlen felsõbbrendû lény 
része lesz. Egy olyan lényé, melyet Mercer telepatikus hangja irányít. 
Érdekes, nem? Egy politikai hatalomra törõ, Hitlerhez fogható ember képes 
lenne...

- Empátia? - Irmgard ökölbe szorította a kezét, dühösen kirohant a konyhába, 
és Isidore elé állt. - Ezzel az egésszel csak azt akarták bizonyítani, hogy az 
emberek képesek valamire, amit mi soha nem fogunk megérteni? Ha nem létezett 
volna ez a Mercer-féle eggyéválás, csupán az emberek szava lett volna a 
bizonyíték, hogy maguk valóban átérzik ezt az empátia-izét! - Pris fölé hajolt. 

- Mi van a pókkal?
Pris lenyisszantotta a pók negyedik lábát.

- Na, már csak négy van neki. - Megbökdöste a pókot. - Nem megy el. Pedig 
tudna.

Roy Báty jelent meg a konyha ajtajában, és mélyet sóhajtott.

- Megtörtént. Buster végre kimondta, és a Naprendszerben élõ valamennyi ember 
halhatta. A Mercer-hit csalás! Az egész eggyéolvadás, az empátia, a közös 
érzés, mind-mind hazudság! - Kíváncsian a pókra nézett.

- Nem akar menni - mondta Irmgard.

- Majd én segítek neki! - Roy Báty a zsebébe nyúlt, elõhúzott egy doboz 
gyufát, és meggyújtott egy szálat. Az apró lángocskát a pókhoz közelítette, míg 
a megcsonkított állat végül erõtlenül odébb vánszorgott.

- Én már az elején sejtettem, hogy négy lábbal is tud menni! - kiáltott 
diadalmasan Irmgard, majd Isidore-ra nézett. - Mit szól hozzá? - Megérintette 
Isidore karját. - Ne féljen, magát nem bántjuk. Kifizetjük magának az árát, ami 
abban a - hogy is hívják? Sidney katalógusban van. Ne legyen már ilyen morcos, 
hiszen ez csak egy pók! Mit szól hozzá, milyen ügyesen leleplezték Mercert? Hé, 
mondjon már valamit! - Idegesen megrángatta Isidore kezét.

- Hagyd, biztos kikészült - mondta Pris. Neki is van hit-doboza. Szokta 
használni, Mr. Isidore?

- Persze, hogy használja - mondta Roy. Mindannyian ezt teszik... Vagyis 
tették. Talán most majd elgondolkoznak rajta, van-e értelme.

- Nem hiszem, hogy ez véget vetne a Mercer kultusznak - mondta Pris , de 
ebben a percben nagyon sok boldogtalan ember lehet a Földön. - Isidore-ra 
nézett. - Hónapokon át vártunk erre a bejelentésre. Tudtuk, hogy Buster végül 
elõáll vele... - Eltûnõdött. - Persze, miért is hallgatta volna el? Hisz õ is 
közülünk való.

- Õ is android - magyarázta Irmgard. Senki sem tudja róla. Vagyis az emberek 
nem tudják.

Pris a kezébe vette az ollót, és nekikészült, hogy levágja a pók ötödik lábát 
is. John Isidore hirtelen vadul félrelökte, felemelte a nyomorékká tett lényt. A 
csaphoz vitte, és vízbe fojtotta. Reményei a pók életével együtt egy szempillantás 
alatt elenyésztek, vágyai szertefoszlottak.

- Ez tényleg kikészült - mondta Irmgard rémülten. - Ne nézzen így, J.R.! 
Miért nem szól hozzánk? - Pris és Roy felé fordult. - Idegesít, ahogy ott áll, 
és nem szól egy szót sem! Azóta hallgat, hogy bekapcsoltuk a TV-t.

- Nem a TV-vel van baj - mondta Pris. - A pók miatt ilyen, így van, John R. 
Isidore? Ne aggódj, Irmgard, hamarosan túlteszi magát rajta. - szólt a nõ után, 
aki közben kikapcsolta a TV-t.

Roy Báty csodálkozva nézett Isidore-re.

- Vége, íz. A Mercer-hit nincs többé. - Kipiszkálta a lefolyóból a pók 
tetemét. - Talán ez volt az utolsó pók. Az utolsó élõ pók az egész Földön. 
Nekik is végük.

- Én... nem érzem jól magam - suttogta Isidore. Kivett a konyhaszekrénybõl egy 
csészét, és mozdulatlanná dermedt. - Tényleg csak egy festett kép volt Mercer 
mögött? - kérdezte végül Roy Batytõl. - Az egész csak díszlet volt?

- Te is láthattad az ecsetvonásokat - felelte Roy.

- Nincs többé Mercer-hit - mondta Isidore, Egyszeriben irtózni kezdett a három 
Androidtól.
Ez a pók talán valóban az utolsó volt, gondolta. A póknak vége, a Mercer-hit 
semmivé vált...

Hirtelen meglátta a mindenhová beférkõzõ port, hallotta a közeledõ kacatok 
menetelését, érezte a formák végsõ felbomlását. Az egész szörnyûség körülötte 
hullámzott, de csak állt, szorongatta a csészét, míg egyszer csak megrepedt a 
konyhaszekrény, és a lába alatt megereszkedett a padló. 
Isidore kinyújtotta a kezét, és megérintette a falat. Ujjai áthatoltak a 
felszínen, és szürke, a kint örvénylõ radioaktív porra emlékeztetõ 
betonmorzsalék ömlött a kezére. Az asztal mellé ült, de a szék elrothadt lábai 
elhajoltak a súlyától. Felpattant, letette a csészét, és megpróbálta megjavítani 
a széket, de érintésétõl kihullottak a csavarok, és az egész darabjaira hullott. 
Az asztalon álló csészén finom repedések pókhálója futott végig, és a 
porcelánfal lassan szétnyílt.

- Mit mûvel ez itt? - Irmgard Báty hangja távoli zajként jutott el 
Isidore-hoz. - Mindent széttör! Isidore hagyja abba!

- Nem én csináltam - mondta Isidore, és lassan átment a nappaliba. Megállt a 
rongyos heverõ mellett, és a megrepedt, mocskos falra bámult. Látta a fekete 
pöttyöket, melyek egykor élõ bogarak voltak, és eszébe jutott a négylábú pók.
Itt minden elfáradt és megöregedett, gondolta. A bomlás már hosszú idõvel 
ezelõtt megkezdõdött, és már semmi sincs, ami megállíthatná a folyamatot,..
Agyába képek, álomszerû látomások villantak. Kimúlt állatok szétszórt 
testrészeit látta, egy varjú jelent meg elõtte, összeaszalódott majomkezek 
kaptak feléje. Nem messze tõle egy élõnek és egészségesnek tûnõ szamár állt. 
Ahogy elindult, lábai alatt száraz avar ropogott. Lenézett. Nem faleveleken, 
hanem egyetlen érintésre szétporló csontokon lépkedett! Hirtelen egy csillogó 
tollú, sötétkék holló röppent támadásra feszített csõrrel a szamár felé. Ne!, 
ordította Isidore, de a holló már ki is vájta a szamár két szemét. Már megint!
Újra megtörténik velem minden. Sokáig leszek itt lent. Mindig sokáig tart, mert 
itt semmi sem változik.
 
Egy idõ után még a rothadás is abbamarad...
Száraz szél kerekedett, és leheletére szétporladtak körülötte a csontkupacok.
Még a szél is ellenünk van! O, bárcsak emlékeznék rá, hogy lehet innen kijutni! 
Körbenézett, de nem talált egyetlen kapaszkodót sem. Mercer, kiáltotta, Mercer, 
hol vagy? Megint a kriptavüág mélyére zuhantam, de most még te is magamra 
hagytál!

Valami megmozdult a lábai elõtt. Lehajolt és a tenyerére vette a négy megmaradt 
lábával kapálózó, megcsonkított pókot. A csontokra nemsokára újra hús kerül. A 
pók feltámadt, tehát Mercer a közelben van! A szél megzörgette a kiszáradt 
csontokat, de Isidore érezte Mercer jelenlétét.
Gyere! Jelenj meg elõttem, Mercer!

- Mercer! - kiáltotta fennhangon.

A növények életre keltek, és az Isidore körül emelkedõ falak felé mozdultak. 
Kúsztak, másztak, és egyszer csak saját magvaikká változtak. A spórafelhõ 
szétterült, és a szemcsék belevájták magukat a falakba, szétporlasztották az 
acélt, darabokra törték a betont. Eltûnt a fal, eltûnt minden, egyedûl Mercer 
nyugodt, homályosan vibráló alakja állt Isidore elõtt.

- Az ég valóban festmény? - kérdezte Isidore. - Tényleg léteznek azok az 
ecsetnyomok, amirõl a TV-ben beszéltek?

- Igen - felelt Mercer.

- Én nem látok egyet sem.

- Túl közel állsz hozzájuk. Ha olyan messzirõl néznéd, mint az androidok, te is 
felfedeznéd. Ók más, jobb perspektívából figyelik az egészet.

- Ezért állítják azt is, hogy szélhámos vagy?

- Valóban csaló vagyok. Õk õszinték, és bámulatos kutatómunkát végeztek. Az õ 
szemükben én csak egy vén segédszínész vagyok, akit Ál Jarrynak hívnak. Minden 
igaz, amit nemrég szétkürtöltek a világban. Eljöttek hozzám, meglátogattak az 
otthonomban, és alaposan kikérdeztek. Elmondtam nekik, amire kíváncsiak voltak. 
És mivel mindent tudni akartak, nem hallgattam el elõlük semmit.

- A whisky is igaz? Mercer elmosolyodott.

- Igen. Jó munkát végeztek, és a saját szemszögükbõl nézve Buster Friendly 
valóban meggyõzõ érveket sorakoztatott fel. Nehezen fogják csak megérteni, miért 
nem változtattak meg semmit, miért fognak az emberek továbbra is hinni bennem. 
Itt vagy, és én is itt vagyok. Kiemeltelek a kriptavilágból, és újra meg fogom 
tenni, valahányszor belezuhansz. Egészen addig, míg belefáradsz az életbe, és 
úgy döntesz, pihenni akarsz. Ne kutass utánam - én úgyis mindig megtalállak. 

- Az a whisky-ügy nem nagyon tetszik nekem. Lealacsonyító dolog.

- Azért látod így, mert nagyon erkölcsös ember vagy. Én nem. Nem ítélek el 
senkit, még magamat sem. - Mercer kinyújtotta ökölbe szorított kezét. Mielõtt 
elfelejtem... Ez a tiéd. - Szétnyitotta az ujjait. A tenyerén az ismerõs pók. 
Mercer valamennyi lábát visszanövesztette.

- Köszönöm - mondta Isidore, és elvette a pókot. Még akart valamit mondani, 
de...

De hirtelen megszólalt a riasztóberendezés.

- Megérkezett a fejvadász! - vicsorgott Roy Báty. - Oltsátok el a lámpákat! 
Rángassátok már el Isidore-t attól az átkozott hitdoboztól! Az ajtónál kell 
állnia! Rajta, vigyétek már oda!

19.

John Isidore a hit-doboz fogantyúit markolászó kezeire nézett, majd levegõ után 
kapkodva figyelni kezdte a három android ideges mozdulatait. A nappaliban 
világító fények kialudtak, és Isidore látta, hogy Pris a konyhában álló lámpa 
felé rohan.

- Figyeljen, J.R.! - suttogta Irmgard. Megragadta Isidore vállát, öntudatlan 
vadsággal a húsába mélyesztette körmeit, és félelemtõl eltorzult arccal nézett 
rá. - Induljon! Meg kell tennie! Ha a fejvadász bekopog... De érti? Csak ha 
bekopog, nyissa ki az ajtót! Menjen ki hozzá, mutassa meg neki az azonosítási 
kártyáját, és mondja azt, hogy magán kívül senki sincs a lakásban! Aztán kérje, 
hogy mutassa meg az igazolványát.

Pris is Isidore mellé állt.

- Ne eressze be õt, J.R.! Mondjon neki bármit, csináljon akármit, de ne eressze 
be! suttogta rémülten. - Van fogalma róla, mit mûvelne a fejvadász, ha bejutna? 
Felfogta egyáltalán, hogy mit tenne velünk?

Isidore ellépett a két nõkópiától, és lassan az ajtóhoz ment. Ujjait a kilincsre 
fonta, és hallgatózni kezdett. Ahogy már oly sokszor, most is érezte az 
élettelen folyosó némaságát.

- Hallasz valamit? - hajolt a füléhez Roy Báty. Isidore orrát megcsapta az 
androidból áradó, növekvõ, egyre sûrûsödõ félelem szaga. - Menj ki, és nézz 
körül! - bíztatta Roy.

Isidore kinyitotta az ajtót, és végignézett a folyosón. A levegõ a por ellenére 
is furcsán tisztának tûnt. Még mindig a markában szorongatta Mercer ajándékát, 
és eltûnõdött, vajon ugyan azt a pókot kapta-e vissza, amit Pris megcsonkított. 
Valószínûleg nem, de soha nem tudhatja meg az igazat. Mindenesetre az állat élt, 
Isidore érezte a tenyerét csiklandozó lábacskák mozgását, és tudta, a pók nem 
fogja megmarni õt. Az ilyen kicsik nem bírják átharapni a vastag emberi bõrt.
Isidore a folyosó végére ért, lement a lépcsõkön, és kilépett a ház egykori 
kertjébe. A növények a háború alatt teljesen kipusztultak, az ösvény helyét 
repedezett betondarabok jelezték. Isidore végigment a sötétben is ismerõs 
göröngyökön, át a szomszédos udvar porlepte, kornyadozó növénymaradványai közé. 
Letette a pókot, és felegyenesedett.

A közelben felizzott egy erõs fénysugár. A félig halott növények fenyegetõ 
szörnycsápokká változtak a ragyogásban, és Isidore megpillantotta az egyik 
fûrészes szélû levélen pihenõ pókot.

- Mit csinál itt? - kérdezte a lámpát tartó ember.

- Szabadon eresztettem egy pókot - felelt Isidore, és elcsodálkozott. Ennek az 
embernek is észre kellett vennie a pókot, hiszen a sárgás fényben sokkal nagyobbnak 
látszott valódi méreténél.

- Miért nem vitte fel a lakásába? Ha egy üvegbe tenné, együtt élhetne vele. A 
Sidney katalógus szerint a múlthavihoz képest tíz százalékkal feljebb ment az 
ára. Ha eladja, több mint száz dollárt kaphat érte...

- Nem viszem vissza, mert az a lány megint megkínozná. Darabokra tépné, csak 
hogy lássa, mit csinál.

- Erre csak egy android képes! - mondta a férfi. Kabátja belsõ zsebébõl kivett 
valamit, és Isidore elé tartotta.

A szokatlan és szabálytalan fényben a fejvadász közepes termetû, átlagos külsejû 
férfinak látszott. Gondosan borotvált, kerek arca olyan volt, akár egy 
hétköznapi hivatalnoké. Jellegzetes, de semmi különös. Nem volt félisten, és 
egyáltalán nem hasonlított arra a szörnyetegre, amit Isidore elképzelt magának.

- A San Franciscó-i Rendõrség nyomozója vagyok. A nevem Deckard. Rick Deckard. 
A férfi visszadugta igazolványát a zsebébe. - Bent vannak a házban? Mind a 
három?

- Az a helyzet, hogy én gondoskodom róluk - mondta Isidore. - Kettõ közülük 
nõ. Ók a csapatjuk utolsó életben maradt tagjai. A lenti lakásból felvittem 
hozzám Pris TV-jét, és végignéztük, amint Buster Friendly minden kétséget 
kizáróan bebizonyította, hogy Mercer nem létezik. - Isidore izgatott lett. 
Tudta, olyan híreket mondott a fejvadásznak, amiket az valószínûleg még nem 
hallott.

- Menjünk fél - mondta Deckard. Hirtelen mozdulattal Isidore-ra szegezte a 
lézervetõjét. Majd tétovázva eltette. - Maga különleges, igaz? Hígagyú...

- Igen, de van munkám. Egy teherautót vezetek. Sofõr vagyok a... - Isidore 
megrémült, mert rádöbbent, hogy elfelejtette a cég nevét. - ...egy 
állatkórháznál. - Felragyogott az arca. - A Van Ness Állatkõrháznál! Hannibál 
Sloat a tulajdonosa, és õ az én fõnököm is.

- Kísérjen fel, és mutassa meg, melyik lakásban rejtõznek! - kérte Deckard. - 
Rengeteg idõbe telne, míg valamennyit átkutatnám.

- Ha megöli õket, többé nem egyesülhet Mercerrel.

- Nem akarja megmutatni? Legalább azt mondja meg, melyik emeleten vannak! A 
lakást megtalálom egyedül is.

- Nem.

- Az álam és a szövetség törvényei nevében felszólítom... - Deckard 
elhallgatott. - Jó éjszakát! - mondta, és elfordult. Lámpája sárga fényével 
utat nyitott maga elõtt, végigment az ösvény maradványain, és a romos épületbe 
lépett.

Amint beért, Rick Deckard lekapcsolta a lámpáját, és az erõtlenül hunyorgó 
villanyégõk fényénél, gondolataiba mélyedve haladt végig az elõcsarnokon.
A hígagyú tudja róluk, hogy androidok, gondolta. Már azelõtt tudta, hogy mondtam 
neki, de nem érti a dolgot. Tényleg, ki tudja ezt egészében felfogni? Talán én 
sem. Talán soha nem értettem meg,,. Lehet, hogy a különleges a lánnyal lakott. 
Kíváncsi lennék, tetszett-e n$ki. Talán éppen Prís akarta feldarabolni azt a 
pókot... Vissza kellene mennem a pókét! Még soha életeben nem találtam élõ 
állatot. Fantasztikus érzés lehet, hogy lenézek a lábam elé, és meglátok egy 
élõlényt! Talán egyszer nékem is szerencsém lesz!

A kocsijából magával hozta a fürkészgépet. Gyors mozdulattal az érzékelõ fejhez 
erõsítette a jelzõszerkezetet. Néma csend. Nem ezen a szinten vannak. Függõleges 
érzékelésre váltott, és gyenge jelzést hallott. Feljebb rejtõztek el! Rick 
magához szorította a táskáját, elõretartotta a fürkészgépet, és elindult a 
lépcsõn.
Az árnyak között hirtelen megpillantott egy alakot.

- Ha megmozdul, azonnal megszüntetem! - kiáltotta. Ez csakis a férfikópia 
lehet! Ujjai a lézervetõre fonódtak, de valahogy képtelen volt célzásra emelni a 
fegyvert. Megelõzték! Vége a vadászatnak!

- Nem vagyok android - szólalt meg az alak. - A nevem Mercer. - Egy halvány 
fénykörbe lépett. - Mr. Isidore miatt tartózkodom ebben az épületben. Tudja, õ 
az a különleges, a pókkal. Odakint váltottak már néhány szót egymással.

- Valóban kitagadott leszek? - kérdezte Rick. - Igazat mondott a hígagyú? Ha 
megteszem, amiért idejöttem, tényleg nem tartozom többé a híveid közé?

- Mr. Isidore nem beszélhet és nem ítélkezhet helyettem. Tedd, amit tenned 
kell! De ezt már korábban is megmondtam. Mercer felemelte a kezét, és Rick mögé 
mutatott. - Azért jelentem meg elõtted, mert figyelmeztetni akarlak. A három 
közül a legveszélyesebb nem tartózkodik az emeleti lakásban. Mögötted van. 
Elsõként õt kell megszüntetned. - Mercer fáradt, öreges hangja egyszeriben 
szenvedélyessé vált, - Vigyázz, Deckard! A lépcsõn!

Rick felemelte a lézervetõjét, és megpördült. A lépcsõn egy nõ közeledett felé. 
Rick azonnal felismerte, és kezében megremegett a fegyver.

- Rachael! - nyögte döbbenten. Lehet, hogy egészen idáig követett? De vajon 
miért? - Menj vissza Seattle-be! Hagyj békén! Mercer azt mondta, meg kell 
tennem! - Csak ekkor fedezte fel, a kópia nem teljesen olyan, mint Rachael.

- Nagyon sokat jelentettünk egymásnak. Segíteni szeretnék! - mondta a lány, és 
kitárt karokkal közelebb lépett.

Rachael nem ilyen ruhát viselt, gondolta Rick. De a szemei... Igen, a szemei 
ugyanolyanok. Egész seregnyi vele azonos kópia létezhet még. Mindnek van saját 
neve, de közben valamennyi Rachael Rosen... A Rosen cég Rachael elnevezésû 
típusához tartoznak, melynek legelsõ darabját gyártói a társai megvédésére használják!

Rick az esedezve felé tartó lányra lõtt. Az android teste szétrobbant, cafatjai 
szanaszét repültek. Rick eltakarta az arcát. Mikor újra felnézett, látta, hogy a 
kópia lézervetõje visszhangot verve legurul a lépcsõn.

Mercer azt mondta, ez lesz a legveszélyesebb ellenfelem... Rick körülnézett, de 
sehol sem látta az öreget. Mercer eltûnt. Akár a halálomig üldözhetnek Rachael 
Rosenekkel... Mindegy, az a lényeg, hogy már csak kettõ maradt. Mercer 
figyelmeztetett, hogy egyikük nincs fent a lakásban. Akkor a másik kettõt ott 
találom. De hiszen...

Rick csak ekkor döbbent rá, hogy Mercer megmentette az életét. Ha nem 
figyelmezteti, a Rachael-utánzat megölte volna! Valószínûleg ez volt a 
legnehezebb feladat. Rachael azt gondolta, nem tudja megtenni. Tévedett. Az 
egész egy pillanatig tartott csupán. Megtette, amirõl maga is azt hitte, 
képtelen megtenni. A két Báty ezek után már csak rutinfeladatnak számít. Nem 
lesz könnyû dolga, de nem is lesz annyira nehéz, mint ez volt.

Egyedül állt az üres folyosón. Mercer eltûnt, megtette, amiért jött, Rachaelbõl 
- vagyis Pris Strattonból - pedig szinte semmi sem maradt. Rick egymagában 
állt. Érezte, a két Báty tudja már, mi történt, és valahol várnak rá. Talán 
félnek is egy kicsit. Csellel próbálkoztak, azt hitték, a gyér világításnál nem 
jön rá, hogy nem az eredeti Rachael, csak a kópia másolata áll elõtte.

Mercer nélkül alighanem sikerrel jártak volna.
Végeznem kell velük, amilyen gyorsan csak lehet!
Rick a fürkészgép jelzéseit követve végigsietett a folyosón, és hamarosan 
megtalálta a lakást, az androidok rejtekhelyét. A padlóra tette feleslegessé 
vált felszerelését, és bekopogott az ajtón.

- Ki az? - kérdezte bentrõl egy férfi.

- Mr. Isidore vagyok - suttogta Rick. - Engedjen be! Tudja, én vagyok az, aki 
gondoskodni szokott magáról, meg a két hölgyrõl.

- Nem nyitjuk ki az ajtót - mondta egy nõ.

- Szeretném megnézni Buster Friendly mûsorát. Vagy nem miatta hozatták fel 
velem a Pris TV-jét? Most, hogy bebizonyosodott, a Mercer-hír csalás, és Mercer 
sem létezik, nagyon fontos lenne, hogy láthassam Buster Friendlyt. Én vagyok 
itt! Én, Mr. Isidore! Tudják, a Van Ness Állatkórház sofõrje. A fõnököm Mr. 
Hannibal Sloat. Kinyitnák az ajtót? Elvégre ez az én lakásom! - Nyugodtan 
várakozott. Az ajtó kitárult, és Rick a sötétben megpillantotta a két alak 
körvonalait.

- Végre kell hajtania rajtunk a vizsgálatokat - mondta az alacsonyabbik alak, 
a nõ.

- Késõ - felelte Rick.

A magasabb alak igyekezett becsapni az ajtót, és megpróbált bekapcsolni 
valamilyen gépet.

- Minden hiába - mondta Rick. - Elkéstek. Nyugodtan megvárta, míg Roy Báty 
rálõ.

Az utolsó pillanatban félreugrott a lézersugár elõl, és felkiáltott, - Most már 
valóban nincs szükség semmiféle vizsgálatra! Kár volt lõnie. Ha nem teszi meg, 
joguk lett volna, hogy követeljék a teszt elvégzését. Hibázott!

Roy Báty újra lõtt, majd eldobta a fegyvert, és átrohant a másik szobába, hogy 
megjavítsa a Penfield hangulatszabályzót, aminek már rég pánik-hullámokat 
kellett volna sugároznia.

- Hogyhogy Pris nem ölte meg magát? kérdezte Mrs. Báty.

- Pris nincs többé, de soha nem is létezett. Mindig is csak Rachael Rosen 
számtalan példánya élt és mozgott... - Rick a nõ kezében felfedezte a gyér 
fényben megcsillanó lézervetõt. - Ne haragudjon Mrs. Báty! mondta, és lõtt.

Roy Báty üvöltve kirohant a másik szobából.

- Jól van, elhiszem, hogy odavolt érte mondta Rick. - Higgye el, én is 
legalább ennyire szerettem Rachaelt a különleges pedig az én Rachaelem egy 
másik példányát... - Felemelte a fegyvert, és lelõtte Roy Batyt. A hatalmas 
test megtántorodott, betámolygott a konyhába, és az asztalról magával rántva az 
edényeket a padlóra zuhant. A reflex-idegek parancsaira meg-megrándult, de aztán 
vége lett. Rick nem törõdött sem vele, sem az ajtónál heverõ másik testtel.
Az utolsót is elintéztem! Majdnem megdöntöttem az eddigi rekordot, egy nap alatt 
Hatot nyírtam ki. Vége. Most már hazamehetek Iránhoz meg a kecskéhez. És most az 
egyszer végre lesz elég pénzünk!

Leült a díványra. Kis idõ múlva a különleges, Mr. Isidore érkezése zavarta meg 
a lakás és a mozdulatlan tárgyak csendjét.

- Jobb, ha nem néz körbe - figyelmeztette Rick.

- A lépcsõn láttam... - zokogta Isidore. Pris!

- Ne vegye a szívére! - Rick feltápászkodott. - Hol tartja a vidifonját?
A különleges nem felelt, meg sem mozdult. Rick megkereste a készüléket, és 
tárcsázni kezdte Harry Bryant számát.

20.

- Jól van - mondta Harry Bryant, miután végighallgatta Rick beszámolóját. - 
Most menj haza, és pihend ki magad! Odaküldök egy járõr kocsit, hogy sszeszedjék 
a maradványokat.

Rick letette a kagylót.

- Hülyék ezek az androidok! - mondta a hígagyúnak. - Roy Báty nem volt képes 
megkülönböztetni a hangomat a magáétól. Azt hitte, maga áll az ajtó elõtt... Ne 
aggódjon, a rendõrök majd összetakarítják ezt a mocskot. Addig jobban tenné, ha 
átmenne egy másik lakásba.

- E-el fogok költözni ebbõl a h-h-házból felelte Isidore. - A város o-olyan 
részén szeretnék lakni, ahol emberek élnek.

- Azt hiszem, a mi házunkban is van néhány üres lakás.

Isidore megremegett.

- Nem akarok a maga közelében lenni!

- Menjen ki innen. Nem maradhat itt!

A hígagyú tétovázott, arcán egymásnak ellentmondó érzések keveredtek, de végül 
megfordult, és kicsoszogott a folyosóra. Rick egyedül maradt.

Milyen átkozottul undorító ez a munka, tûnõdött. Olyan vagyok, akár régen a 
dögvész, halál jár a nyomomban. Mercer azt mondta, azért létezem, hogy gonosz 
dolgokat mûveljek. Igen, ez az elsõ perctõl kezdve így volt... Mindegy, ideje 
hazamenni. Talán Irán el tudja feledtetni velem ezt a szörnyûséget.

Irán az idegességtõl félõrülten, a házuk tetején várt rá.

- Már nem számít, mi történt, a lényeg az, hogy vége - ölelte át Rick. - 
Mindent átgondoltam. Megkérem Harry Bryantet, helyezzen át a...

- Rick - vágott közbe Irán , valamit el kell mondanom! Rettenetesen 
sajnálom, de a kecske... elpusztult.

Ricket - maga sem értette, miért , nem érte váratlanul a hír. Nem lepõdött 
meg, de valami gyomorfacsaró, rossz érzés tört rá,

- Azt hiszem, a szerzõdésben garanciát vállaltak érte - mondta. - Úgy 
emlékszem, valami olyasmit kötöttünk ki, hogy ha kilencven napon belül 
megbetegszik, a kereskedõ kénytelen...

- Nem betegedett meg. Valaki... - Iran a könnyeivel küszködött, de folytatta 
- ...valaki idejött, kivezette a kecskét a ketrecébõl, a tetõ szélére 
vonszolta, és...

- Lelökte?

- Igen - bólintott Irán.

- Tudod, ki volt az?

- Igen. Tisztán láttam. Úgy történt, hogy Barbour még a lova mellett volt, 
amikor észrevette, hogy egy idegen nyúl a kecskénkhez. Lejött hozzám, és együtt 
riasztottuk a rendõrséget. Aztán visszajöttünk ide, a tetõre, de akkor a kecske 
már halott volt. Mire a rendõrség megérkezett, az a gonosz nõszemély is eltûnt. 
Egy fiatal, csinos, fekete hajú lány volt. Hosszú, átlátszó kabátot viselt, és 
egy díszes kézitáska volt nála. Nem is próbálta elrejteni az arcát, vagy álcázni 
magát. Semmivel sem törõdött.

- Igen, Rachael azt akarta, hogy lásd, ki tette. - Rick megcsókolta a 
feleségét. - Azóta itt vársz rám?

- Csak egy fél órája történt... - Irán szelíden viszonozta a csókot. - Ez 
rettenetes! Mondd, miért tette? Semmi értelme sem volt!

Rick visszasétált a kocsijához, és a kormány mögé ült.

- De volt értelme - mondta. - Az a lány azt tette, amit a legcélszerûbbnek 
tartott. -Amit a legjobbnak talált azzal a buta android fejével, tette hozzá 
magában.

- Most hová mész? Nem jössz le, hogy... együtt legyünk? Buster Friendly 
iszonyatos dolgokról beszélt ma este. Azt állította, Mercer nem létezik. Te mit 
gondolsz errõl, Rick? Szerinted igazat mondott?

- Minden igaz - felelt Rick. - Minden, ami valaha bárkinek az eszébe jutott! 

- Beindította az autót.

- Ugye vigyázol magadra?

- Persze, nem lesz semmi bajom...

Vagy meghalok.
Lehajtotta a kocsi ajtaját, bátorítóan Irán felé intett, és felszállt a sötét ég 
felé.

Egyszer, évekkel ezelõtt, gondolta, már láttam a csillagokat. De most mindenütt 
ez a por... Jó ideje már, hogy senki sem pillanthatja meg õket. Legalábbis nem a 
Földrõl... Talán most az lenne a legjobb, ha keresnék egy helyet, ahonnan 
láthatom a csillagokat.
A légautó felgyorsult, és egyre jobban eltávolodva San Franciscótól a lakatlan 
északi pusztaság felé száguldott, a kietlen sivatagba, ahová jószántából 
egyetlen élõlény sem merészkedik.
Hacsak nem a halál közeledtét érzi.

21.

A kora reggeli fényben Rick úgy érezte, a szürke, törmelékkel és roncsokkal 
borított vidék a végtelenbe nyúlik. A végeláthatatlan sorban egymás mellett álló 
kõtömbök láttán eltûnõdött. Olyan az egész, akár egy kiürült raktárház, törött 
ládák, és üres, csak magukat kínáló konténerek tömege. Valamikor ezen a tájon 
növények zöldelltek, állatok kóboroltak. Milyen furcsa belegondolni, hogy itt 
egykor élõ jószágok harapdálták a friss zöld füvet! Nehéz elhinni, hogy itt 
bármi is élhetett. Ez a hely csak a halálra jó.
Lejjebb ereszkedett, közvetlenül a felszín fölött szállt.

Vajon mit gondolna most rólam Dave Holden? Tulajdonképpen én vagyok a 
legügyesebb fejvadász, aki valaha élt. Eddig még senkinek sem sikerült 
huszonnégy óra leforgása alatt hat Nexus-6 egységet megszüntetnie, és 
valószínûleg nem is lesz még egy õrült, aki erre még egyszer vállalkozik... 
Felhívom Dave-et!

Hirtelen egy törmelékkel teleszórt hegyoldal tûnt fel elõtte. Ricknek csak a 
legutolsó pillanatban sikerült feljebb emelnie a kocsi orrát.
Fáradt vagyok. Ilyen állapotban nem lenne szabad vezetnem.
Leszállt, felvette a vidifon kagylóját, és a San Franciscó-i központot 
tárcsázta.

- Kapcsolja nekem a Moun Zion kórházat! Rövid várakozás után egy arc jelent meg
a képernyõn.

- Tessék, Mount Zion Kórház!

- Fekszik önöknél egy Dave Holden nevezetû beteg. Szeretnék beszélni vele. 
Persze csak akkor, ha az állapota megengedi.

- Egy pillanat, azonnal utánanézek, uram... - A képernyõ elsötétült. Rick 
felszippantott egy csipetnyi burnótot, és fázósan összehúzta magát. - Dr. Costa 
szerint Mr. Holden még nincs olyan állapotban, hogy beszélhetne vele - közölte 
végül a kórház vidifonközpontosa.

- Rendõrségi ügyrõl van szó! - Rick a képernyõ elé tartotta az igazolványát.

- Türelmét kérem! - A központos arca újra eltûnt, és Rick az orrába tömött egy 
újabb adag burnótot. - Sajnálom, uram - jelent meg a központos arca, - Dr. 
Costa úgy érzi, Mr. Holden állapota nem teszi lehetõvé a beszélgetést. Attól 
tartok, bármilyen természetû, bármennyire sürgõs ügyrõl legyen szó, legalább 
holnapig el kell halasztania a megvitatását.

- Jól van, nem tehetek mást - mondta Rick, és bontotta a vonalat.

Letekerte a kocsi ablakát.
Dave sérülése nagyon súlyos lehet, Kíváncsi vagyok, nekem miért sikerült 
megúsznom. Talán mert gyors voltam. Egy nap alatt elintéztem mindet. Erre 
bizonyára nem számítottak. Harry Bryantnek mégis igaza volt, hogy nem hagyott pihenni.

Kinyitotta az ajtót és kiszállt. Fagyos szél süvített át a ruháján, mire a 
kezeit dörzsölgetve sétálni kezdett.
Jó lett volna beszélni Dave-vel. Ha valaki, õ tudná értékelni amit tettem. 
Megértené a dolog másik oldalát is. Azt, amit talán még Mercer sem tudott 
felfogni... Könnyû Mercernek! Õ mindent elfogad. Semmi sem idegen tõle. De én 
nem tudom elfogadni, amit tettem. Minden temészetellenessé vált körülöttem. Sõt, 
még én magam is.

Nehézkes léptekkel felkapaszkodott a hegy oldalán. Túl fáradt az ilyesmihez. 
Megállt és kitörölte szemébõl a verítéket, elgyötört teste sós könnyeit. 
Hirtelen feldühödött, a maga iránt érzett gyûlölet és megvetés jeléül a meddõ 
földre köpött. Tovább vánszorgott, fel a meredélyen, a sivár és ismeretlen 
vidéken, távol mindentõl …

Az idõ múlásával egyre jobban felforrósodott körülötte a levegõ. A kellemetlen, 
perzselõ érzéshez még az éhség is csatlakozott. Nem evett... az Isten tudja, 
mióta. Az éhség és a hõség tovább erõsítette benne a legyõzöttség érzését.
Igen, valóban vesztettem. Talán azért, mert mégis megöltem az androidokat? Vagy 
mert Rachael végzett a kecskémmel? Nem tudta, és ahogy egyre tovább botorkált, 
úgy érezte, mintha egy homályos felhõ telepedne az elméjére. Hirtelen - maga 
sem tudta, hogy került oda - egy halálos mélységû szakadék peremén találta magát. 
Ha lezuhanok, egyetlen tanúja sem lesz a halálomnak... Az 
élettelen kövek, a portakaró alá bújt elsatnyult, haldokló növények világában 
nem volt senki, aki láthatta volna megszégyenülését vagy dicsõségét.
Ekkor eltalálta az elsõ, meghatározhatatlan irányból dobott kõ. Egy valódi 
szikladarab sújtott a testére, és nem valami gumiból vagy habkönnyû mûanyagból 
készült tárgy. Elviselhetetlen fájdalom áradt szét benne. Megtorpant, majd 
láthatatlan, de ellenállhatatlan erõtõl hajtva tovább mászott.
Felfelé gördülök, akár egy kõ!

- Mercer! - lihegte. Megállt, és mozdulatlanná dermedt. Elõtte egy homályba 
burkolózó alak állt. - Wilbur Mercer! Te vagy?

Istenem, döbbent rá, csak a saját árnyékom lehet az! Elég volt ebbõl a helybõl, 
elég az egész vidékbõl!
Megfordult, és lefelé indult. Elesett, teste egy mindent eltakaró porfelhõt vert 
fel. Összeszedte maradék erejét, felállt, és a köveken botladozva rohanni 
kezdett. Meglátta az autóját.
Visszaértem! Lejutottam a hegyrõl! Felnyitotta a kocsi ajtaját, és az ülésre 
vetette magát. Kidobta rám a köveket? Hiszen senki sincs itt... Ámbár nem is 
olyan érdekes az egész. Számtalanszor történt már velem hasonló, mikor a 
hit-doboz segítségével eggyé váltam Mercerrel!
Mégis új volt számára az élmény, mert most egyedül, a legcsekélyebb külsõ 
segítség nélkül sikerült elõidéznie.

Nagyot szippantott a burnótból, és hátradõlt az ülésen. Nem kellett volna 
idejönnie. Egyszerûen túl fáradtnak érezte magát ahhoz, hogy hazarepüljön.
Ha beszélhetnék Dave-vel, rögtön jobban erezném magam. Lenne erõm elmenni innét. 
Hazamehetnék, lefekhetnék a saját ágyamba. Még mindig nincs nagy baj, megvan a 
birkakópiám, és ha akarom, a munkámat is folytathatom. Lesznek még 
megszüntetendõ androidok, és a pályafutásomnak sincs vége. Nem az utolsót 
nyírtam ki!... Talán éppen ez a bajom. Valójában attól félek, hogy nem lesz 
több...
Az órájára nézett. Fél tíz. Felhívta a Lombard Street-i Igazságpalotát.

- Kapcsolja Bryant felügyelõt!

- Bryant felügyelõ nem tartózkodik az irodájában, Mr. Deckard - felelt Miss 
Wild, a központos. - Az autójában kellene lennie, de valószínûleg kiszállt 
valamiért, mert nem felel a hívásomra.

- Nem mondta hová készül?

- Nem, de tudomásom szerint az ügy amit most intéz, kapcsolatban van az 
androidokkal, melyeket önnek sikerült megszüntetnie.

- Kapcsolja a1 titkárnõmet!
Egy pillanattal késõbb Ann Marsten háromszögforma arca mosolygott Rickre a 
képernyõrõl.

- Mr. Deckard? Bryant felügyelõ éppen önt keresi. Dicséretre terjesztette fel 
önt, Mr. Deckard, mert sikerült megszüntetni hat..

- Tudom, mit tettem.

- Ez példa nélküli eset, Mr. Deckard! Ó, míg el nem felejtem, felhívott a 
felesége, és szerette volna tudni, jól van-e. Igaz is... jól van, Mr. Deckard?
Rick nem felelt.

- Nem ártana, ha hazaszólna - mondta Miss Marsten. - Beszélnie kellene a 
feleségével. Azt üzeni, hogy otthon van, és várja a hívását.

- A feleségem említette a kecskémet?

- Nem. Azt sem tudtam, hogy kecskéje van.

- Csak volt. Elvették tõlem,

- Kik, Mr. Deckard? Csak nem az állatrablók? Éppen most érkezett egy jelentés 
egy kiterjedt, eddig ismeretlen, valószínûleg fiatalkorúakból álló bandáról. 
Mûködési területük...

- Nem az állatrablók. Egy életrabló.

- Nem értem, Mr. Deckard - bámult rá elkerekedett szemekkel Miss Marsten. 
Szörnyen néz ki, uram. Úgy látom, nagyon kimerült lehet. Istenem, hiszen vérzik 
az arca!

Rick megérintette állat, majd véres ujjaira meredt. Igen, eltalálta a kõ.

- Egészen olyan, akár Wilbur Mercer!

- Én vagyok Wilbur Mercer. Egyesültem vele, és képtelen vagyok elszakadni tõle. 
Azért ülök itt, mert erre, a szétválásra várok. Különben azt hiszem, valahol 
Oregon határánál lehetek.

- Ne küldjék önért egy kocsit?

- Nincs rá szükség. Különben felmondok. Otthagyom az ügyosztályt.

- Nehéz napja volt, Mr. Deckard - mondta Miss Marsten. - Pihenésre lenne 
szüksége. Ön a legjobb fejvadász, akirõl valaha hallottam - vigyáznia kell 
magára. Menjen nyugodtan haza, és feküdjön le! Majd én beszélek Bryant 
felügyelõvel. Hívja fel a feleségét, Mr. Deckard! Szegény asszonyka borzasztóan 
aggódik magáért. Menjen haza, mert mind a ketten rettenetes állapotban vannak!

- A kecském miatt történik minden. Nem az androidok miatt. Rachael tévedett. 
Gond nélkül megöltem õket. És a hígagyúnak sem volt igaza, mikor azt mondta, 
utána nem tudok majd egyesülni Mercerrel.

- Jöjjön vissza, Mr. Deckard! Jöjjön vissza az emberek közé! Oregon környékén 
egyetlen élõlény sincs. Vagy talán nincs egyedül?

- Furcsa volt. Úgy éreztem mintha én lennék Mercer, és rám hajigálnák azokat a 
köveket. Valóságosnak tûnt minden, de mégsem volt olyan, mint amikor a hit-doboz 
fogantyúit markolássza az ember. A hit-doboz mindenkiben azt az érzést kelti, 
hogy Mercerrel van. Én viszont egyedül voltam, és Mercerré változtam.

- Azt beszélik, Mercer valójában nem is létezik...

- Ha Mercer nern létezik, akkor a körülöttünk lévõ világ sem valóságos. - 
Akkor nincs ez a hegy, ez a por, ezek az egymástól különbözõ kövek. - Attól 
félek, nem tudok elszakadni Mercer-létemtõl. Ha valaki valóban azonosul vele, 
nehéz, sõt, talán lehetetlen visszalépni. - Vajon újra meg kell majd másznom a 
hegyet? Talán az örökkévalóság rabjaként mindig ott kell majd szenvednem? 

- Viszlát, Miss Marsten!

- Megígéri, hogy felhívja a feleségét?

- Igen - bólintott Rick. - Köszönöm, Ann. - Letette a kagylót.

Pihenés! Ágy! Utoljára Rachaellel feküdtem ágyban. Megsértettem a törvényt, 
közösültem egy androiddal. Ezt a Földön és a kolóniákon is bûncselekményként 
ítélik meg... Rachael azóta már visszaért Seattle-be, és együtt van a Rosen 
család valódi és kópia tagjaival. Ó, bárcsak megfizethetnék neki azért, amit 
ellenem tett! De kár ezen gondolkodni. Egy androidon nem lehet lelki sebeket 
ejteni, mert nincs lelke. Ha múlt éjjel megölöm, a kecském még mindig élne. 
Rosszul döntöttem. Igen, minden rossz arra vezethetõ vissza, hogy lefeküdtem 
vele. Igaza volt, az az élmény valóban megváltoztatott. De nem abba az irányba, 
ahogy megjósolta! Sokkal rosszabb lett. De azok után, ami ott fent, a hegyen 
történt velem, már ez sem érdekel. Kíváncsi vagyok, mi következett volna még, ha 
tovább mászom, és feljutok a csúcsra. Oda, ahol Mercer látszólag meghal, ahol a 
körforgás végén dicsõsége beteljesedik. De ha én vagyok Mercer, akkor tízezer 
évig, talán örökké élhetek. Mercer halhatatlan...
Rick újra felemelte a vidifon kagylóját, hogy felhívja a feleségét - és 
egyszeriben kõvé dermedt.

22.

Lassan visszaeresztette a helyére a kagylót, és tekintetét a talaj egy pontjára 
szegezte. A kövek között megmozdult valami.

Egy állat!

Mikor felismerte, izgalmában majd kiugrott a szíve.
Még csak a TV állami csatornáján vetített természetfilmekben láttam ilyet, de 
felismerem. Ez nem lehet igaz! Hiszen kihaltak!
Elõhúzta, és remegõ ujjakkal fellapozta a Sidney katalógust.

BÉKA (VARANGYOSBÉKA), minden fajtája k
Évekkel ezelõtt elpusztult az utolsó is. Mercer pedig legjobban a szamarakat és 
a békákat szereti!

Hol egy doboz? Rick megfordult, a kocsi hátsó ülésére nézett, de semmit sem 
talált. Gyors mozdulattal kiszállt, és a csomagtartóhoz lépett. Egy 
papírdobozból kiszórt néhány tartalék alkatrészt, talált egy spárgát, és 
tekintetét mindvégig a békára szegezve lassan megindult elõre.
Az állatot alig lehetett megkülönböztetni a környezetétõl, ugyanolyan acélos 
Szürke volt, mint a mindent belepõ por. Ha nem mozdult volna meg, Rick észre sem veszi. 

De már látta, és le sem vette róla a szemét. A kocsitól alig néhány lépésnyire 
gubbasztott.

Mi is történik, ha valaki egy kihaltnak hitt állatfaj élõ példányára bukkan? 
Rick megpróbálta az emlékezetébe idézni az erre vonatkozó rendelkezéseket. 
Ritkán történt meg ilyesmi, de amikor mégis elõfordult, az illetõre rámosolygott 
a szerencse. Automatikusan megkapta az ENSZ legmagasabb kitüntetését, mivel több 
millió dolláros pénzjutalom járt együtt. Nagyon kicsi volt a valószínûsége, hogy 
valaki egy ilyen becses lényre bukkan, az meg egyszerûen csodának számított 
volna, ha éppen Mercer egyik kedvencét találja meg. Rickkel pedig éppen ez 
történt.

Jézusom, talán csak hallucinálok! Lehet, hogy túl sokáig voltam a szabadban, és 
a környezet radioaktivitása károsodást okozott az agyamban? Igen, különleges 
lettem. Valami történt velem. Azt hiszem, ugyanaz, mint azzal a hígagyúval, 
Isidore-ral, aki egy pókot talált. Lehet, hogy Mercer mûve az egész? De hiszen 
Mercer én vagyok! Én tettem ide a békát, hogy megtaláljam. És megtaláltam, mert 
Mercer szemein keresztül látok. 

Rick óvatosan elõrelépett. A béka beásta magát a porba, csak az orra és a szemei 
látszottak ki. Olyan mozdulatlan volt, mintha transzba esett volna, mintha 
elszállt volna belõle az élet...

Ez meghalt!

Rick megrémült. Lehet, hogy szomján pusztult. De mégsem! Megmozdította a szemét!
Rick letérdelt, maga mellé tette a dobozt, és óvatosan lesöpörte a port a 
békáról. Megérintette száraz, ráncos bõrét, és szelíden megfogta a testét, mely 
olyan hideg volt, mintha eddig a föld mélyén, a naptól távol élt volna. A 
varangyosbéka csak ekkor mozdult meg. Rugdosni kezdett erõtlen hátsó lábaival, 
szabadulni akart Rick kezébõl. Elkésett. Hû, mekkora! Kifejlett példány. Nagyon 
okos és szívós állat lehet, ha itt is életben maradt, ahol egy ember már rég 
elpusztult volna.

Tehát Mercer az ilyen dolgokat is meglátja, gondolta Rick, miközben a spárgával 
újra és újra áttekerve lekötözte a papírdoboz tetejét. Megpillantja az életet, 
amit mi nem veszünk észre, felfedezi a halott világ talajába temetkezett 
lényeket. Talán érzékeli a világegyetem zugaiban megbúvó valamennyi életet. Most 
már én is képes vagyok éne. Most Mercer szemeivel láttam, és talán ezután is 
mindig így lesz. Ezt a békát nem fogják megnyomorítani az androidok! Nem 
engedem, hogy azt mûveljék vele, amit a hígagyú pókjával tették!

Óvatosan az utasülésére tette a dobozt, és a kormány ijpögé zökkent.
Olyan, mintha újra gyerek lennék, gondolta vidáman, és úgy érezte, teste 
megszabadult az ólmos fáradtság súlyától. Hogy fog õrülni Irán, ha megtudja mit 
találtam! A vidifon fölé emelte kezét, tárcsázni kezdett, de meggondolta magát. 
Legyen inkább meglepetés!
 
Harminc-negyven perc múlva úgyis hazaérek...

Beindította a légautót, felemelkedett, és a hétszáz mérföldnyire délre fekvõ San 
Francisco felé száguldott.

Iran Deckard a Penfield hangulatszabályzó konzolja elõtt ült. Tétován a 
billentyûk fölé emelte a kezét, de nem állított be egyetlen értéket sem. Fásult 
közömbösség telepedett rá, melynek igája alatt úgy érezte, a jövõ már semmit sem 
tartogat a számára.

Ó, bárcsak itt lenne Rick!, gondolta. Rábeszélne, hogy állítsam be a hármas 
értéket, amitõl aztán rögtön kedvem támadna hozzá, hogy valami jõ hangulatom 
legyen, vagy legalább beprogramozzam a 888-ast, hogy vágyakozni kezdjek a TV 
mûsorai után. Vajon hová mehetett Rick? Lehet, hogy visszajön, de az is 
elképzelhetõ, hogy nem...

Rémülten megremegett.

Halk kopogtatás hallatszott a bejárati ajtó felõl. Irán felpattant. Ha ez Rick, 
akkor nem lesz szüksége a mesterséges jókedvre! Szélesre tárta az ajtót.

- Szia - mondta Rick. Irán végignézett a férjén. Ricket tetõtõl-talpig vastag 
por borította, egyedül a szemei ragyogtak ki a szürke lepel alól. Úgy nézett, 
mint egy kisfiú, akinek abba kellett hagynia a játékot, haza kellett mennie, 
hogy megfürödjön, lepihenjen, és elmesélje a rengeteg csodát, ami a nap folyamán 
történt vele.

- Végre itt vagy!

- Hoztam valamit - emelte fel Rick a papírdobozt.

Olyan óvatosan tartja, mintha valami nagyon értékes és törékeny dolog lenne 
benne, amit annyira félt, hogy még letenni sem meri, gondolta Irán.

- Fõzök egy kávét! - mondta, és a konyhába sietett. A tûzhely mellett 
megnyomta a kávé feliratú gombot, és néhány másodperc múlva már az asztalra is 
tette a gõzölgõ csészét. Rick a dobozt szorongatva leült. Arcán még mindig ott 
ragyogott az elõbbi furcsa kifejezés, amihez hasonlót Irán még egyszer sem 
látott rajta az együtt töltött hosszú évek során. Már tudta, valami különös 
dolog történt a férjével, mióta utoljára látták egymást. Ezt a kalandot most 
a dobozba sûrítve hazahozta magával!

- Aludni fogok - jelentette be Rick. - Egész álló nap. Beszóltam az 
ügyosztályra, és Harry Bryant azt javasolta, vegyek ki egy szabadnapot, és 
pihenjem ki magam. Megfogadom a tanácsát. - Letette a dobozt a konyhaasztalra, 
és mivel felesége ezt kívánta tõle, engedelmesen szürcsölgetni kezdte a kávéját.

- Mi van ebben a dobozban, Rick?

- Egy varangyosbéka.
- Megnézhetem? - Irán tágra nyílt szemekkel figyelte, ahogy Rick óvatosan 
leemeli a doboz fedelét. - Ó! Nem fog megharapni? - kérdezte ijedten.

- Fogd meg nyugodtan! Ne félj, nem bánt. A békáknak nincs foguk. - Rick a 
kezébe vette, és Irán felé nyújtotta az állatot.

A no leküzdötte irtózását, és átvette.

- Azt hittem, már kihaltak. - Kíváncsian vizsgálgatni kezdte a béka lábait. - 
A varangyok is úgy ugranak, mint a többi béka? Lehet, hogy ki fog ugrani a 
kezembõl?

- A varangyosbékák lábai nagyon gyengék - magyarázta Rick. - A legnagyobb 
különbség az, hogy a közönséges békák víz közelében élnek, a varangyok pedig 
szárazföldön is nagyon jól érzik magukat. Én egy sivatagban találtam rá, fent, 
Oregon határánál. Azon a vidéken már senki és semmi nem él.

A békáért nyúlt, Irán azonban nem adta vissza. Körmével a varangy hasát 
kaparászta, és végül lenyitotta a vezérlõpanelt takaró lapocskát.

- Ó! - Rick elkomorodott, és némán, kigúvadt szemekkel meredt a kópiára. 
Kivette Irán kezébõl, megvizsgálta, majd visszatette a dobozba.

- Kíváncsi lennék, hogy került arra a kietlen vidékre. Valaki biztos arra járt, 
és ott felejtette...

- El kellett volna hallgatnom, hogy kópia - mondta Irán bûntudatosan.

- Nem, nagyon jól tetted, hogy megmondtad! Örülök, hogy tudom... Vagyis... 
Jobb, ha tudom.

- Nem akarsz valami kellemes érzést beállítani a hangulatszabályzón?

- Nem, semmi szükség rá. - Rick úgy rázta meg a fejét, mintha a kínzó 
gondolattól akarna megszabadulni. - Talán a pók is kópia volt, amit Mercer 
annak a hígagyúnak adott. De nem érdekes. A kópiáknak is megvan a saját életük.

- Úgy nézel ki, mintha legalább száz mérföldet gyalogoltál volna.

- Hosszú volt ez a nap - bólintott Rick.

- Feküdj le és aludj!

- Már vége, ugye? - nézett Rick a feleségére, mintha Irán tudhatná, mire várja 
a választ.

- Igen. Vége.

- Te jó Isten, végre! - sóhajtott Rick. - Nagyon nehéz volt teljesíteni ezt a 
megbízatást, de miután elkezdtem, nem volt rá lehetõségem, hogy abbahagyjam... 
Aztán megöltem a két Bátyt, és hirtelen nem volt mit csinálnom. És ez... - 
Elhallgatott, mintha õt is meglepnék saját gondolatai. - Ez volt a legrosszabb 
az egészben... Az volt a legrettenetesebb, amikor befejeztem. Igazad volt, mikor 
mocskos kezû zsarunak neveztél.

- Már másképp gondolom. Most inkább boldog vagyok, hogy hazajöttél - Irán 
megcsókolta a férjét. Ricket meglepte a váratlan szeretetnyilvánítás. 
Felragyogott az arca, és látszott rajta, majdnem olyan boldog, mint azelõtt volt, 
hogy Irán felfedezte, a varangy kópia csupán.

- Szerinted rosszul tettem, hogy mindezt végigcsináltam?

- Nem.
- Mercer azt mondta, gonosz dolog, de mindenképp el kell végeznem a 
feladatomat. Különös. Néha jobb valami rosszat csinálni, mint tétlennek maradni.

- Az a mi átkunk, hogy Mercer ezt elfogadja. Tizenhat éves volt, mikor a 
pribékek kiderítették róla, hogy képes visszafordítani az idõt, és fel tudja 
támasztani a holtakat. Megtiltották neki, hogy éljen tudásával, és azóta nem 
tesz mást, csak sodortatja magát az élettel. Egészen a haláláig. Közben a 
pribékek elvégzik feladatukat, és kövekkel hajigálják, vég nélkül kínozzák. És 
vele együtt minket is. Az arcodon ezt a sebet... Ezt is a pribékek okozták?

- Igen - felelte Rick erõtlenül.

- Lefekszel? A hangulatszabályzón beállítom neked a 670-es értéket.

- Az micsoda?
- Hosszú, megérdemelt nyugalom. Rick fájdalmas nyögéssel feltápászkodott. 

Olyan elgyötört volt az arca, mintha évekig tartó véres csaták sorozatát 
vívta volna meg. A hálószobába indult.

- Jól van - mondta. - Hosszú, megérdemelt nyugalom. - Végignyújtózott az 
ágyon. A hajára és a ruhájára tapadt por szürkére színezte a fehér lepedõt.

Semmi szükség rá, hogy bekapcsoljam a hangulatszabályzót, gondolta Irán, 
miközben megnyomta a hálószoba ablakait opálossá változtató szerkezet gombját. A 
lakásból kirekesztõdött a kinti világ szürke fénye.

Rick egy másodperc múlva elaludt. Irán egy ideig mellette maradt, majd kiment a 
konyhába, és leült az egyik székre.

Az asztalon még mindig ott gubbasztott a dobozba zárt varangyosbéka.
Vajon mit eszik, tûnõdött Irán. Biztos mesterséges legyeket...
Elõvette a vidifonkönyvet, és felhívta a KÓPIAÁLLATOK TARTOZÉKAI címszó alatt 
szereplõ egyik számot.

- Van önöknél olyan mûlégy, ami úgy repked és zümmög, mint az igazi? Egy fél 
kilóra lenne szükségem.

- Teknõskópiának lesz, asszonyom?

- Nem. Békának.

- Akkor inkább a vegyes mûcsúszómászó-keverékünket ajánlanám.

- Nem, a legyek is megteszik. Házhoz tudnák szállítani? Nem akarok elmenni 
itthonról. A férjem alszik, és szeretnék mellette maradni.

- Tudnék még ajánlani egy karbantartó folyadékból készült mûpocsolyát is. 
Persze, ha varangyosbékájuk van, akkor inkább a varangy-készletet javaslom. 
Ebben benne van minden, amire szükség lehet, homok, színes mûkavicsok, sõt, 
valódi sziklatörmelék is. Ha pedig folyamatosan etetni akarják az állatot, 
javaslom, vegyék igénybe szervizünk rendszeres nyelvkarbantartó szolgáltatását. 
Vigyázni kell a nyelvére. A békáknál ez létfontosságú szerv.

- Kitûnõ. Szeretném, ha tökéletesen mûködne. A férjem nagyon kedveli. - Irán 
bediktálta a címüket, és letette a kagylót.

Kellemes érzés áradt szét benne, és fõzött magának is egy csésze forró 
feketekávét.

Vége

