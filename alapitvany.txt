----------------------- Page 1-----------------------

                                         NNCL633-3CCv1.0  
  
                        KOZMOSZ FANTASZTIKUS KÖNYVEK  
                               SZERKESZTI KUCZKA PÉTER  
                                                       

ISAAC ASIMOV  
Alapítvány  
  
  
TUDOMÁNYOS-  
FANTASZTIKUS  
TRIOLÓGIA 1.  
  
  
  
KOZMOSZ KÖNYVEK  
  
  

----------------------- Page 2-----------------------

A fordítás az alábbi kiadás alapján készült:  
Isaac Asimov: Foundation   
Doubleday Science Fiction, Inc., Garden City, New York  
© Isaac Asimov, 1951  
  
  
FORDÍTOTTA BARANYI GYULA  
  
MÁSODIK KIADÁS  
  
A FEDÉL KORGA GYÖRGY MUNKÁJA  
  
© Baranyi Gyula, 1972  
Hungarian translation  
  
  

----------------------- Page 3-----------------------

  
  
                               Anyámnak,  
       hamisítatlan szürke hajáért,  
amelynek nem egy szálát nekem  
                               köszönheti  
  

----------------------- Page 4-----------------------

ELSŐ RÉSZ  

----------------------- Page 5-----------------------

                                                                                                       
A PSZICHOHISTORIKUSOK  

1.  

        HARI  SELDON – Született a Galaktikus Kor 11 988. évében; meghalt  
        12 069-ben. Az időszámítás elterjedtebb módja szerint – amikor is jelen  
        Alapítási     Kor    a   kiindulópont       –   79-ben   az   A.   K.   I.   éve   előtt.  
        Középosztálybeli   családban   született,   az   Arcturus   szektorban   levő  
        Helikonon       (ahol    az   egyik     kétes    szavahihetőségű        legenda     szerint  
        dohánykertész  volt  az  apja  a  bolygó  hidroponikus  üzemeiben).  Korán  
        kitűnt   csodálatra   méltó   matematikai   képességével.   E   képességéről  
        megszámlálhatatlan   –   sok   esetben   ellentmondó   –   anekdota   forog  
        közszájon. A hagyomány szerint kétéves korában…  
            …  Kétségkívül  a  pszichohistória  területén  alkotta  a  legnagyobbat.  
        Seldon      előtt    ez    a   terület    alig    volt    több     homályos       axiómák  
        szövevényénél,        az    ő    keze    nyomán       vált    mélyreható       statisztikai  
        tudománnyá…  
            … Életútjáról az a biográfia ad legmegbízhatóbb képet, amelyet Gaal  
        Dornick  írt  róla,  aki  fiatalemberként,  két  évvel  Seldon  halála  előtt  
        találkozott a nagy matematikussal. A találkozás története…  
                                                                     Enciklopédia Galactica   
      
Gaal  Dornicknak  hívták,  s  igazi  falusi  gyerek  volt,  aki  még  sohasem  látta  
Trantort.  Mármint  a  valóságos  várost,  mert  a  hipervideón  rengetegszer  látta  
már,  meg  alkalomadtán  a  császári  koronázásról  vagy  a  Galaktikai  Tanács  
megnyitásáról   közvetített   nagyméretű,   háromdimenziós   híradókban.   Mert  
habár  egész  élete  Synnaxon  telt  is  el,  amely  a  Kék  Sodrás  legszélén  kering  
csillaga  körül,  azért,  ugyebár,  ő  sem  volt  elszakadva  a  civilizációtól.  Mint  
akkoriban egyetlen sarka sem a Galaktikának.  
    Az idő tájt kevés híján huszonötmillió lakott bolygót számlált a Galaxis, és  
ezek közül egy sem akadt, amely ne adózott volna hűséggel a Birodalomnak,  
amelynek Trantoron volt a székhelye. Az volt az utolsó fél évszázad, amikor  
ezt még el lehetett mondani.  

                                                            
Az  összes  itt  szereplő  idézetet  az  Enciklopédia  Galactica  116.  kiadásából  vettük.  

(megjelent  az  Enciklopédia  Galactica  Kiadó  gondozásában,  Terminus    A.  K.  1020.),  a  
kiadó hozzájárulásával  

----------------------- Page 6-----------------------

    Gaal  úgy  készült  erre  az  útra,  mint  tudományoknak  szentelt  ifjúsága  
elvitathatatlan  kiteljesedésére.  Az  űrben  már  járt,  így  az  utazás  önmagában  
véve nem sok izgalommal kecsegtette. Igaz, hogy addig csak Synnax egyetlen  
égi   kísérőjén    fordult   meg,    hogy    adatot    gyűjtsön    disszertációjához     a  
meteoráramlás  mibenlétéről,  de  hát  az  űrutazás  akkor  is  űrutazás,  ha  csak  
félmillió mérföldet vagy éppenséggel félmillió fényévet hagy maga mögött az  
ember.  
    Mindössze   a   hipertéren   át   való   ugrástól   tartott   egy   kicsit,   ezzel   a  
jelenséggel  közönséges  bolygóközi  utazáskor  nem  tal álkozik  az  ember.  Az  
ugrás volt és minden bizonnyal lesz is az idők végezetéig a csillagközi utazás  
egyetlen    járható    útja.  Közönséges      térben   az   utazási   sebesség    semmi  
körülmények között sem haladhatja meg a közönséges fény sebességét (olyan  
tudományos  ismeret  ez,  amely  már  a  történelem  réges-rég  feledésbe  merült  
hajnalán  is  birtokában  volt  az  emberiségnek),  így pedig  még  a  legközelebbi  
lakott rendszerek között is évekig tartana az út. Ellenben a hipertéren, ezen az  
elképzelhetetlen  valamin  át,  amely  se  nem  tér,  se  nem  idő,  sem  anyag,  sem  
energia,  sem  valami,  sem  semmi,  ezen  át  az  ember  az  egész  Galaktikát  
áthidalhatja az idő két közeli pillanata között.  
    Gaal  gyomra  egy  kissé  összefacsarodott  az  aggodalomtól,  amíg  az  első  
ugrásra  várt,  de  aztán  végül  is  alig  érzett  többet  enyhe  zökkenésnél,  apró  
lökésnél    a   bensőjében,     amely     nyomban      tova    is  tűnt,   mielőtt   még  
megbizonyosodhatott volna róla, hogy egyáltalán érezte-e a dolgot. Ennyi volt  
hát az egész.  
    És  ettől  kezdve  csak  a  hajó  létezett  hatalmasan  és  csillogóan;  ez  a  rideg  
terméke  a  Birodalom  12  ezer  éves  fejlődésének;  meg  ő  maga  friss  keletű  
matematikai doktorátussal a zsebében, és egy trantori meghívással a nagy Hari  
Seldontól,  aki  arra  kérte,  hogy  csatlakozzék  a  kiterjedt  és  kissé  rejtelmes  
Seldon-tervhez.  
    Gaal, miután az ugrás ilyen csalódást okozott neki, most már csak arra a  
percre    várt,  amikor     megpillantja    Trantort.   Szinte    ki  sem    mozdult     a  
kilátóteremből. Egyszer sem mulasztotta el a percet, amikor a program szerint  
fölgördültek   az   acélredőnyök;   bámulta   a   csillagok   kemény   ragyogását,  
elmerült az egyik csillagváros valószerűtlen, fátyolos rajzásában: akárha egy  
beláthatatlan      szentjánosbogár-felhő        dermedt       volna     hirtelen     örök  
mozdulatlanságba.  Máskor  meg,  alig  öt  fényévnyire  a  hajótól,  egy  gázköd  
hideg, kékesfehér füstje lebegett az ablak előtt, mintha tejjel locsolták volna  
be  a  messzi  látóhatárt, jeges derengésbe vonva a hajót, hogy két óra múlva,  
egy újabb ugrás után elenyésszen a szeme elől.  
    Trantor napját eleinte csupán szúrós, fehér kis pontnak látta, amely szinte  
elveszett    miriádnyi    társa  között.    Itt,  a  Galaxis   közepe     táján  ugyanis  

----------------------- Page 7-----------------------

megsűrűsödtek a csillagok. Föl se ismeri, ha a hajókalauz nem hívja föl rá a  
figyelmét. De minden ugrással erősbödött a fénye, és egyre jobban elfojtotta,  
elhalványította és a semmibe olvasztotta a többit.  
    Fiatal  tiszt  lépett  be,  és  közölte,  hogy  az  út  hátralévő  részére  lezárják  a  
kilátótermet. Közeledik a leszállás ideje.  
    Gaal  megragadta  a  Birodalom  űrhajó-  és  napjelvényével  díszített  fehér  
egyenruhájának ujját.  
    – Nem maradhatnék itt? Szeretném látni Trantort.  
    A tiszt elmosolyodott, és Gaal arcát enyhe pír vonta be. Eszébe jutott, hogy  
vidékies a hanglejtése.  
    – Reggelre Trantoron leszünk – mondta a tiszt.  
    – Úgy értettem, hogy az űrből szeretném látni.  
    – Sajnálom, fiam. Ha sétaűrhajón volnánk, talán el is lehetne intézni. De mi  
a   nap    iránt   fogunk      leereszkedni.     Gondolom,       nem     akarsz     egyszerre  
megvakulni, megsülni és sugárfertőzést kapni, nem igaz?  
    Gaal elsomfordált.  
    A tiszt még utána szólt:  
    – Amúgy sem látnál Trantorból homályos, szürke foltnál egyebet. Tehetnél  
ellenben egy űrkirándulást, ha már Trantoron leszel. Nem kerül sokba.  
    – Köszönöm szépen – nézett vissza Gaal.  
    Gyerekes dolog volt csalódást éreznie, de hát a gyerekesség csaknem olyan  
természetes vendég a férfinál, mint a gyereknél, különösen ha ennyire remeg a  
bensője     a   türelmetlenségtől.       Alig    várta,    hogy    teljes    életnagyságban  
kibontakozzék előtte a csodás Trantor, és azt hitte, hogy már nem kell tovább  
várakoznia.  

2.   

A  hajó  leszállását  a  legkülönfélébb  hangok  egyvelege  kísérte.  A  tompa  
sistergés,    amint     a    kettészelt    levegő     súrolta     a   hajó    fémtestét.     A  
hűtőberendezések   kitartó   zümmögése,   amint   próbálták   közömbösíteni   a  
súrlódási  hőt,  és  a  fékezőmotorok  ritkább  dohogása.  Aztán  a  leszálláshoz  
gyülekező  férfiak  és  nők  zsivajgása  meg  a  teherliftek  csikorgása,  amelyek  
poggyászt,  postát,  teherárut  szállítottak  a  hajó  hosszanti  folyosójára,  hogy  
onnan aztán mások tovább hordják a kirakodótérre.  
    Gaal  enyhe  zökkenést  érzett,  amely  arról  tanúskodott,  hogy  megszűnt  a  
hajó   önálló,   független   mozgása.   A   hajó   nehézségi   tere   már   órák   óta  
fokozatosan  engedett a bolygó nehézségi vonzásának. Ezalatt a több ezernyi  
utas  türelmesen  ücsörgött  a  várótermekben,  amelyek  pehelyként  lebegtek  

----------------------- Page 8-----------------------

rugalmas  erőtereiken,  hogy  a  hajó  könnyebben  követhesse  a  változó  irányú  
nehézségi  erőket.  Most  azonban  ott  hullámzott  a  sok  utas  a  hatalmasra  tárt  
szájú kijáratok felé vezető kanyargó hidakon.  
    Gaalnak  alig  volt  valami  poggyásza.  Megállt  egy  pult  előtt,  ahol  fürge,  
gyakorlott      mozdulatokkal         kirámolták      meg      visszarakták      a    holmiját.  
Megvizsgálták és lepecsételték a vízumát. De törődött is ő mindezzel!  
    Trantoron volt hát! A levegő mintha egy kissé sűrűbb volna itt, a nehézségi  
erő   is   nagyobb,   mint   otthon   Synnaxon,   de   majd   csak   megszokja.   De  
megszokja-e vajon a hatalmas arányokat?  
    A  pályaudvar  méretei  lenyűgözőek  voltak.  A  teteje  szinte  beleveszett  a  
magasságokba. Könnyen elképzelte, hogy az égig érő csarnokban akár felhők  
is  úszkálhatnak.  Nem  látta  az  épület  végét:  az  emberek  és  a  pultok  és  a  
távolban egyre jobban keskenyedő padozat a messzeség ködébe veszett.  
    A  pultnál  álló  ember  hangja  térítette  magához.  A  hangból  bosszúság  
csendült:  
    – Lépj tovább, Dornick! – Az útlevélbe pillantott, mert a név már kiment a  
fejéből.  
    – De hová, hol … – motyogta Gaal tanácstalanul.  
    –  Taxi  jobbra,  aztán  a  harmadik  balra  –  mutatta  az  irányt  az  ember  a  
hüvelykujjával.  
    Gaal   megindult   arra,   ahol   magasan   a   semmiben   meglátta   a   fénylő  
levegőből formált betűket:  
      
                               TAXI MINDEN ÚTIRÁNYBA  
                                                    
     Mihelyt Gaal ellépett a pulttól, egy addig észrevétlen alak lépett a helyébe.  
A férfi fölpillantott a pult mögül, és biccentett. Az alak visszaintett a fejével,  
és az ifjú beutazó nyomába eredt.  
    Még hallotta, amint Gaal bemondta az úticélját.  

    Gaal egy korlátnál találta magát.  
    Apró  betűs  táblán  ez  állt:  Ellenőr.  Az  ember,  akire  a  tábla  utalt,  föl  se  
nézett, csak odavetette:  
    – Hová?  
    Gaal nem tudott pontos választ adni, s pár másodpercnyi bizonytalankodás  
is elég volt ahhoz, hogy hosszú sor torlódjék össze a háta mögött.  
    Az ellenőr fölemelte a fejét.  
    – Hová?  
    Gaalnak nem volt sok pénze, de hát csak erről az egy éjszakáról van szó;  
holnap már munkába áll.  

----------------------- Page 9-----------------------

    – Egy jó szállodába legyen szíves – vetette oda erőltetett fölénnyel.  
    Az ellenőr nem hatódott meg.  
    – Mindegyik egyformán jó. Mondja meg, melyikbe.  
    Gaal kétségbeesetten kibökte:  
    – Kérem, amelyik a legközelebb van.  
    Az  ellenőr  megnyomott  egy  gombot,  mire  a  padlón  vékony  fénycsík  
kígyózott végig a legkülönbözőbb színű és árnyalatú egyéb fénycsíkok között.  
Gaal kezébe nyomott egy jegyet. A jegy halvány fényben izzott.  
    – Egy per tizenkettő – mondta az ellenőr.  
    –  Hol  találom  meg?  –  kérdezte  Gaal,  miközben  pénz  után  kotorászott  a  
zsebében.  
    –  Kövesse  a  fénycsíkot.  A  jegy  mindaddig  világítani  fog,  amíg  a  helyes  
irányt betartja.  
    Gaal  fölemelte  a  fejét,  és  útnak  indult.  Több  százan  baktattak  a  széles  
teremben, ki-ki a maga csapásán, különböző célok felé, össze-összetorlódva és  
átszűrődve egymáson, ahol a sok-sok út keresztezte egymást.  
    A   fénycsík   végéhez   ért.   Egy   vadonatúj,   nem   piszkolódó   kék-sárga  
plasztotextil egyenruhát viselő férfi megragadta a két bőröndöt.  
    – Közvetlen járat a Luxorba – mondta.  
    Az ember, aki Gaal nyomába eredt, hallotta ezt. Azt is hallotta, amint Gaal  
azt mondta: nagyszerű, és elkísérte a tekintetével, amíg beszállt a tömpe orrú  
járműbe.  
    A  taxi  függőlegesen  a  levegőbe  emelkedett.  Gaal  kibámult  a  domború,  
áttetsző  ablakon,  közben  ösztönösen  megkapaszkodott  a  vezetőülés hátában:  
furcsa  érzés  volt  egy  zárt  építmény  belsejében  repülni.  A  hatalmas  méretek  
egyszerre     összezsugorodtak,      és   az   emberek     hangyákként,      rendetlen  
összevisszaságban nyüzsögtek odalent. A színtér meg tovább zsugorodott, és  
hátrafelé kezdett siklani.  
    Elöl fal állta útjukat. Magasan fönt a levegőben kezdődött, és fölfelé nem  
lehetett látni a tetejét. Lyukak pöttyözték tele: mind megannyi alagútbejárat. A  
taxi megcélzott egyet, és eltűnt benne. Gaal agyán  átvillant a gondolat: vajon  
hogyan képes megtalálni a vezető a sok közül épp azt az egyet?  
    Sötétség fogta körül őket; a homályt alig-alig törte meg a tovavillanó színes  
jelzőfény. Mindent betöltött a gyors suhanás hangja .  
    Gaal előregörnyedt a fékezés lendületétől; a taxi kibukkant az alagútból, és  
leereszkedett a padlóra.  
    –  A  Luxor  szálló  –  mondta  be  a  vezető  fölöslegesen.  Lesegítette  Gaal  
poggyászát, megszokott mozdulattal zsebre vágta a tized tallérnyi borravalót,  
fölvett egy várakozó utast, és már emelkedett is fölfelé.  

----------------------- Page 10-----------------------

   És az egész idő alatt, amióta leszállt az űrhajóról, egy másodperc nem sok,  
de annyi időre sem pillantotta meg az eget.  

----------------------- Page 11-----------------------

3.   

        TRANTOR – A tizenharmadik évezred kezdetére ez a tendencia elérte a  
        tetőpontját.  Lévén  sok  száz  emberöltő  szakadatlan  során  keresztül  a  
        Birodalmi Kormány székhelye, és mivel a Galaxis központi körzetében,  
        a  rendszer  legsűrűbben  lakott  és  iparilag  legfejlettebb  bolygói  között  
        foglalt  helyet,  aligha  kerülhette  el,  hogy  ne  váljék  az  emberiség  és  a  
        gazdaság soha nem látott csomópontjává.  
           A   megszakítás   nélküli   városiasodás   végül   is   elérte   a   fejlődés  
        netovábbját.  Trantor  egész,  több  mint  százmillió  négyzetkilométernyi  
        felszínét egyetlen város takarta. Lakóinak száma, amikor a legnagyobb  
        volt,  jóval  meghaladta  a  negyvenmilliárdot.  Ez  az  óriási  embertömeg  
        szinte kizárólag a Birodalom igazgatási teendőit látta el, s ami azt illeti,  
        nem is volt elég a szerteágazó föladatokhoz képest. (Ne feledjük, hogy a  
        hanyatlás   egyik   fontos   tényezője   éppen   az   volt,   hogy   az   utolsó  
        császárok  földhözragadt  vezetése  alatt  lehetetlenné  vált  a  Galaktikus  
        Birodalom  megfelelő  igazgatása.)  Napról  napra  hajók  tízezrei  hordták  
        Trantor   asztalaira   húsz   mezőgazdasági   bolygó   termékeit…   Az   a  
        körülmény,   hogy   Trantor   élelmezése,   sőt   egész   léte   a   külvilágtól  
        függött, kényére-kedvére kiszolgáltatta őt az ostromlók blokádjának. A  
        Birodalom utolsó évezrede során a monoton egyhangúsággal ismétlődő  
        lázadások egyre inkább ráébresztették erre a tényre az egymást követő  
        császárokat,   s   a   Birodalom   politikája   szinte   teljes   egészében   arra  
        korlátozódott, hogy megvédje Trantor érzékeny ütőerét…  
                                                                    Enciklopédia Galactica  
      
Gaal nem tudta volna megmondani, mikor süt a nap, sőt, ami azt illeti, abban  
sem  volt  bizonyos,  hogy  mikor  van  nappal  és  mikor  éjszaka,  kérdezni  meg  
röstellte. A bolygó egész élete fémbúra alatt zajlott. Az ételen, amelyet éppen  
elfogyasztott,  az  állt,  hogy  ebédre  szolgálták  föl,  de  hát  sok  olyan  bolygó  
létezett, amelyen a standardidőt használták, amelynek semmi köze sem volt a  
nappalok  és  éjjelek  nyilván  kényelmetlennek  tartott  helyi  váltakozásához.  A  
bolygók forgási sebessége ugyanis nem volt egyforma, a Trantorét pedig nem  
ismerte.  
    Először kíváncsian követte a “Napozóterem” felé mutató jelet, de csak egy  
kamrába  jutott,  ahol  mesterséges  sugarakban  lehetett  sütkérezni.  Egy-két  
percet elácsorgott itt, aztán visszabandukolt a Luxor halljába.  
    Odalépett a portáshoz.  
    – Hol lehet bolygókirándulásra jegyet váltani?  
    – Itt nálam.  

----------------------- Page 12-----------------------

    – Mikor van az indulás?  
    – Épp az imént ment el. A legközelebbi holnap indul. Vegye meg most a  
jegyét, akkor fönntartunk egy helyet.  
    – Á!  
    Holnap már késő. Holnap ő már az egyetemen lesz.  
    – Nincs itt valami kilátóféle? Mármint a szabad levegőn.  
    –  Hogyne  volna!  Adhatok  jegyet,  ha  akarja.  De  talán  megnézem  előbb,  
nem esik-e.  
    Megnyomott egy, a keze ügyében levő gombot, és a szemével követte az  
opálos képernyőn tovairamló szavakat. Gaal vele olvasott.  
    –  Szép  idő  van  –  mondta  a  portás.  –  No persze,  hiszen  ha  nem  tévedek,  
most van a száraz évszak. – Majd társalgó hangon: – Ami engem illet, nem  
sokat törődöm a külvilággal. Három éve is megvan, hogy utoljára kint voltam  
a szabad ég alatt. Egyszer megnézi magának az ember, és kész, ezt is tudja,  
hogy milyen. Tessék a jegye. Ott hátrafelé van a külön lift. Ki van írva, hogy a  
toronyba megy. Csak szálljon be.  

A lift azok közé az újfajta szerkezetek közé tartozott, amelyeket a gravitációs  
taszítóerő működtetett. Gaallal együtt mások is beszálltak. A kezelő meghúzta  
az indítókart. Gaal egy pillanatra úgy érezte, hogy a levegőben lebeg, amint a  
gravitáció  a  nullára  csökkent;  majd  a  lift  gyorsulásának  a  mértékében  az  ő  
súlya  is  fokozatosan  növekedett.  Amikor  pedig  lassulni  kezdett  a  lift,  Gaal  
lába egyszerre elszakadt a padlótól. Önkéntelenül fölkiáltott.  
    – Miért nem dugja be a lábát a keresztrúd alá? – szólt rá a kezelő. – Nem  
tud olvasni?  
    A   többiek   ismerték    a  dürgést,   és   most   mosolyogtak     rajta,  amint  
kétségbeesésében   hasztalanul   próbált   a   falba   kapaszkodva   lekecmeregni.  
Útitársai  beszorították  cipőiket  az  egymástól  kétlábnyira  futó,  párhuzamos  
krómozott  keresztrudak  alá.  Beszálláskor  ő  is  észrevette  ugyan  ezeket  a  
síneket, de aztán nem hederített rájuk.  
    Végre egy kéz megragadta és lehúzta a padlóra.  
    Levegő után kapkodva köszönetet rebegett. Közben a lift is megállt.  
    Nyitott  teraszon  találta  magát;  szeme  hunyorgott  az  éles  ragyogástól.  A  
férfi, aki segítő kezet nyújtott neki, közvetlenül mögötte állt.  
    – Van bőven ülőhely – fordult hozzá barátságos hangon.  
    Gaal becsukta ámulattól nyitva felejtett száját.  
    –  Igen,  úgy  veszem  észre.  –  Gépiesen  megindult  a  székek  felé,  aztán  
megtorpant. – Ha nincs ellenére, egy percre még a korlátnál maradok. Én… én  
körül szeretnék nézni.   

----------------------- Page 13-----------------------

    A  férfi  jóindulatilag  intett,  és  Gaal  kihajolt  a  válláig  érő  korlát  fölött,  és  
belefeledkezett a látványba.  
    A  föld  nem  látszott.  Eltűnt  a  bonyolultnál  bonyolultabb,  ember  alkotta  
építmények  alatt.  Ameddig  a  szem  ellátott,  csak  fém  és  ég  körös-körül,  
mindenütt  ugyanaz  a  szürkeség,  és  tudta,  hogy  a  bolygó  egész  fölszínét  ez  
borítja. Életnek szinte semmi jele, csupán egy-két kirándulóhajó lebegett az ég  
hátterében,  ám  Gaal  tisztában  volt  vele,  hogy  a  bolygó  fémburka  alatt  ott  
nyüzsög a sokmilliárdnyi emberi lény.  
    Zöldet  sehol  sem  látott;  se  zöld,  se  föld,  de  élet  se  –  az  emberén  kívül.  
Homályosan   sejtette,   hogy   a   császári   palotát   valahol   odalent   százötven  
négyzetkilométernyi   természetes   talaj   övezi,   amely   zöldell   a   fáktól,   és  
szivárványos   a   virágoktól.   Egy   kis   szigetecske   az   acélóceánban,   onnan  
azonban, ahol ő állott, mit sem lehetett látni. Könnyen meglehet, hogy tízezer  
mérföldre van oda. Fogalma sem volt róla.  
    Minél előbb nyélbe kell ütnie azt a kirándulást!  
    Hangosan   sóhajtott:   végre   mégiscsak   Trantoron   van   hát!   A   Galaxis  
szívében,     az   emberi     nem    idegközpontjában.       Semmit      sem    vett   észre  
sebezhetőségéből. Nem látott egyetlen élelmiszer-szállító hajót sem. Fogalma  
sem  volt  arról,  milyen  vékony  ütőér  köti  össze  Trantor  negyvenmilliárdos  
lakosságát a Galaxis többi részével. Csak arra gondolt, milyen óriássá nőtt az  
ember, aki teljesen és hetyke véglegességgel meghódította a világot.  
    Kissé fátyolos volt a tekintete, amikor ellépett a mellvédtől. Liftbeli barátja  
maga mellé mutatott egy székre, és Gaal elfogadta a kínálást.  
    –  Jerril  vagyok  –  mutatkozott  be  a  férfi  mosolyogva.  –  Először  van  
Trantoron?  
    – Igen, Mr. Jerril.  
    – Mindjárt gondoltam. Egyébként Jerril a keresztnevem. Trantor megfogja  
azt,  akiben  van  valamelyes  költői véna. Ámbár a trantoriak sohasem jönnek  
föl ide. Viszolyognak a látványtól. Az idegeikre megy.  
    – Még hogy az idegeikre! A nevem különben Gaal. Miért idegesítené őket?  
Hiszen csodálatos itt.  
    – Ki hogy van vele, Gaal. Ha valaki egy fülkében születik, és a folyosón nő  
fel,  egy cellában dolgozik, és egy zsúfolt napozóteremben tölti a vakációját,  
aztán egyszerre följön ide, ahol semmi sincs a feje fölött, csak a végtelen ég,  
nem  csoda,  hogy  az  idegei  fölmondják  a  szolgálatot.  A  gyerekeket  minden  
évben  fölhozzák  ide,  mihelyt  betöltik  az  ötödik  életévüket.  Kétlem,  hogy  
valami  jó  származna  ebből.  Amit  kapnak,  az  nagyon  is  kevés,  és  az  első  
néhány alkalommal hisztérikus sírásban törnek ki. Más dolog, ha már akkor  
elkezdenék,      mihelyt    elválasztják     őket,   és   hetenként     legalább    egyszer  
fölhoznák őket. Persze, ami azt illeti, olyan mindegy! – tette hozzá. – És ha  

----------------------- Page 14-----------------------

soha életükben nem jönnek ki? Egészen jól megvannak odalent, és mégiscsak  
ők kormányozzák a Birodalmat. Mit gondol, milyen magasan vagyunk?  
    – Nyolcszáz  méter  – vágta rá Gaal találomra, s kíváncsian leste a hatást,  
nem mondott-e butaságot.  
    Úgy látszik, igen, mert Jerril elmosolyodott.  
    – Á! Csak százötven méterre – mondotta.  
    – Micsoda?! De hiszen a lift legalább…  
    –  Az  igaz.  De  az  út  nagy  részét  az  tette  ki,  amíg  följutott  a  földszintre.  
Trantor  legalább  másfél  kilométer  mélyre  lenyúlik  a  fölszín  alá.  Akár  a  
jéghegynek: kilenctizede nem látszik. Sőt néhány mérföldnyire még az óceán  
partközeli medre alá is behúzódik. Ami azt illeti, olyan mélyen vagyunk, hogy  
teljes   energiaszükségletünket   ki   tudjuk   elégíteni   a   fölszín   és   a   három  
kilométernyi mélységben mért hőmérséklet különbségéből. Tudta ezt?  
    – Nem én. Azt hittem, hogy atomgenerátort használnak.  
    – Valamikor azt használtunk. De ez olcsóbb.  
    – Elhiszem  
    – Mi a véleménye erről az egészről? – A férfi nyájassága egy pillanat alatt  
ravaszságra, majdnem alattomosságra váltott át.  
    – Gyönyörű! – hebegett Gaal.  
    – Miért jött ide? Szabadság? Turistaút? Kirándulás?  
    – Nem egészen. Ami igaz, az igaz, régi vágyam, hogy meglássam Trantort,  
de elsősorban dolgozni jöttem ide.  
    – Igazán?  
    Gaal úgy érezte, hogy további magyarázattal tartozik.  
    –  Dr.  Seldon  tervezetén,  a  Trantori  Egyetemen  fogok  dolgozni.  –  tette  
hozzá.  
    – Raven Seldon?  
    – Nem,  dehogy.  Akiről  én beszélek,  az  Hari  Seldon.  A pszichohistorikus  
Seldon. Én nem ismerek semmilyen Raven Seldont.  
    – Én is Harira gondoltam. Őt emlegetik úgy, hogy Raven, azaz holló, mert  
egyre-másra katasztrófáról károg.  
    – Csak nem? – Gaalt mintha fejbe kólintották volna.  
    – Persze, de bizonyára nem mondok magának újságot.  – Jerrilen látszott,  
hogy nem tréfál. – Azt mondta, hogy nála fog dolgozni?  
    –  Igen,  persze.  Matematikus  vagyok.  De  miért  jósol  katasztrófát?  Miféle  
katasztrófát?  
    – Maga mire gondolt?  
    – Sajnos, halvány fogalmam sincs róla. Olvastam dr. Seldon és a csoportja  
által közreadott tanulmányokat. Elméleti matematikáról szólnak egytől egyig.  
    – Amiket nyilvánosságra hoznak, azok igen.  

----------------------- Page 15-----------------------

    Gaal bosszúságot érzett.  
    –  Azt  hiszem,  visszamegyek  a  szobámba  –  vetette  oda.  –  Örülök,  hogy  
találkoztunk.  
    Jerril közönyösen búcsút intett.  

Gaal egy várakozó férfit talált a szobájában. Túlságosan is meglepődött ahhoz,  
hogysem ki tudta volna bökni az ilyenkor szokásos “mit keres itt” szavakat.  
    Jöttére a férfi fölállt. Akkor látta, hogy milyen öreg, szinte teljesen kopasz,  
bicegve jár, csak a szeme ragyog fiatalos kék fényben.  
    – Hari Seldon vagyok – szólalt meg az öregember egy másodperccel előbb,  
mint    még    Gaal    zavart    elméje    összevethette      volna    az   arcát   azzal   az  
emlékképpel, amely a számtalanszor látott portréról vésődött a fejébe.  

4.   

       PSZICHOHISTÓRIA  –  Gaal  Dornick,  nem  matematikai  módszerek  
        segítségével,  úgy  határozta  meg  a pszichohistóriát,  mint  a  matematika  
        azon   ágát,   amely   az   embercsoportoknak   az   állandó   társadalmi   és  
        gazdasági ösztönzésekre való reagálását tanulmányozza.  
           …  Mindeme  meghatározások  adottnak  veszik  azt  a  föltételezést,  
       hogy  a  vizsgált  embercsoportok  elég  nagyok  ahhoz,  hogy  megbízható  
        statisztikai  eredményt  adjanak.  Egy  ilyen  csoport  legkisebb  méretét  
        Seldon  Első  Törvénye  adja  meg,  amely…  Egy  további  föltételezés  
        szerint  ahhoz,  hogy  az  embercsoport  valóban  véletlenszerű  reagálást  
       mutasson, nem szabad sejtenie, hogy pszichohistóriai elemzés tárgya…  
           A    pszichohistória      egyetemes       érvényességét       azok    a    Seldon- 
        függvények biztosítják, amelyek alapján olyan társadalmi és gazdasági  
        erőknek a mozgását lehet nyomon követni, mint …  
                                                                  Enciklopedia Galactica  
                                                                                                 
    – Jó napot kívánok, uram! – szólalt meg Gaal. – Én… én…  
    – Nem hitte volna, hogy már ma találkozunk? Rendes körülmények között  
erre  nem  is  került  volna  sor.  De  mert  igényt  tartunk  a  szolgálataira,  ezért  
gyorsan  kell  cselekednünk.  Egyre  nehezebb  ugyanis  új  munkatársakra  szert  
tennünk.  
    – Nem értem, uram.  
    – A kilátón beszélgetett egy emberrel, nem igaz?  
    – De igen. Jerril a keresztneve. Ennél többet nem tudok róla.  
    – A neve nem jelent semmit. Az illető a Közbiztonsági Bizottság ügynöke.  
Az űrkikötőből követte magát.  

----------------------- Page 16-----------------------

   – De hát miért? Megvallom, egy szót sem értek az egészből.  
   – Az az ember rólam nem mondott semmit ott a toronyban?  
   – Úgy emlegette önt, hogy Raven Seldon – vallotta be némi habozás után.  
   – Azt is megmondta, hogy miért?  
   – Mert ön folyton katasztrófát jósolgat.  
   – Valóban azt teszem. Mit jelent magának Trantor?  
   Úgy látszik, ma mindenki arra kíváncsi, hogy mi a véleménye Trantorról.  
Gaalnak most is csak az az egy szó jött a szájára, hogy gyönyörű.  
   – Ezt csak úgy mondja, anélkül hogy gondolkodna. És a pszichohistória?  
   – Nem gondoltam még rá, hogy a problémára alkalmazzam.  
   –   Mielőtt   velem   végez,   fiatalember,   a   vérévé   fog   válni,   hogy   a  
pszichohistóriát magától értődően alkalmazza mindenre. Figyeljen ide!  
    Seldon az övén függő zacskóból számolótáblát vett elő. Az a hír járta róla,  
hogy még a párnája alatt is tart egyet arra az esetre, ha fölébredne álmából. A  
tábla fényes-szürke felülete kopott volt a használattól. Seldon öregségtől foltos  
ujjai fürgén mozogtak a tábla kemény plasztikperemén. A szürke lapon vörös  
számjegyek villantak föl.  
   –  Ez  a  birodalom  jelenlegi  állapota  –  mondta,  és  várakozva  tekintett  a  
fiatalemberre. Az végre elszánta magát.  
   – De hiszen ez nem a teljes kép.  
   –  Távolról  sem  az  –  ismerte  el  Seldon.  –  Örülök,  hogy  nem  fogadja  el  
vakon, amit mondok – tette hozzá. – Ellenben olyan megközelítés, amely jól  
körvonalazza az alaptételt. Így már elfogadja?  
   –  Azzal,  hogy  később  ellenőrzöm  az  egyenlet  levezetését  –  egyezett bele  
Gaal, gondosan ügyelve, hogy elkerülje az esetleges csapdát.  
   –  Helyes.  Ehhez  adja  hozzá  a császárgyilkosság ismert valószínűségét. A  
helytartók lázadásának, a gazdasági válságok gyakoriságának jelenlegi rátáját,  
a bolygófölfedezések csökkenő számát, a…  
   És  folytatta.  Egy-egy  téma  említésére  mindig  új  számok  villantak  föl  az  
ujja  nyomán,  és  beleolvadtak  az  alapegyenletbe,  amely  ettől  minduntalan  
változott és terebélyesedett.  
   Gaal csak egyszer szakította félbe.  
   – Nem látom, mire alapozza azt a sortranszformációt.  
    Seldon lassabban megismételte a levezetést.  
   – De hiszen itt a szociooperációt alkalmazta, ami pedig tilos.  
   – Helyes. Maga gyors fölfogású, de még nem annyira, amennyire kellene.  
Ebben az összefüggésben nem tilos. Most megcsinálom sorbafejtéssel.  
   A   művelet   most   sokkal   tovább   tartott,   de   a   végén   Gaal   megadóan  
beismerte:  
   – Igen, most már értem.  

----------------------- Page 17-----------------------

    Seldon végre befejezte:  
   – Ez Trantor öt évszázad múlva. Mit olvas ki ebből, he? – Félrehajtott fejjel  
várta a választ.  
   –  Teljes  pusztulás!  –  mondta  Gaal  hitetlenkedve.  –  De…  de  hát  ez  
lehetetlen. Trantor sohasem volt…  
    Seldont  elfogta  annak  az  embernek  a  heves  izgalma,  akinek  csak  a  teste  
öregedett meg.  
   – Rajta, csak rajta! Látta, hogyan vezettük le az eredményt. Fordítsa most  
le szavakra. Felejtse el egy pillanatra a jelképeket.  
   És Gaal elkezdte:  
   – Amilyen mértékben Trantor specializálódik, olyan mértékben válik egyre  
sebezhetőbbé,  egyre  képtelenebbé  arra,  hogy  megvédje  önmagát.  Továbbá  
minél  inkább  igazgatási  központjává  lesz  a  Birodalomnak,  annál  értékesebb  
zsákmánynak  ígérkezik.  És  ahogyan  egyre  bizonytalanabbá  válik  a  császári  
trónutódlás,  és  ahogyan  egyre  elkeseredettebb  lesz  a  fontosabb  családok  
közötti viszálykodás, úgy enyészik el a társadalmi felelősségérzet is.  
   –  Elég.  És  mekkora  a  számszerű  valószínűsége  az  öt  évszázadon  belüli  
teljes pusztulásnak?  
   – Nem tudnám megmondani.  
   – Csak el tud végezni egy térdifferenciálást?  
   Gaal  erősen  összpontosított.  Seldon  nem  adta  a  kezébe  a  számolótáblát,  
csupán    vagy   harminc    centire   a  szeme    elé  tartotta.  Érezte,  hogy    az  
erőfeszítéstől kiveri a homlokát a veríték.  
   – 85% körül? – mondta találomra.  
   – Nem rossz – bólintott Seldon, alsó ajkát előrebiggyesztve –, de nem is jó.  
A pontos szám 92,5%.  
   –  És  ezért  hívják  magát  Raven  Seldonnak?  –  csodálkozott  Gaal.  –  Az  
újságok erről egy árva szót sem írnak.  
   –  Persze  hogy  nem!  Erről  nem  lehet  írni.  Csak  nem  gondolja,  hogy  a  
Birodalom nyíltan beismeri, hogy befellegzett neki? A pszichohistóriában ez  
az  egyszeregyhez  tartozik.  Néhány  eredményünkről  azonban  tudomást  
szerzett az arisztokrácia.  
   – Az baj.  
   – Nem föltétlenül. Ezt is beszámítottuk.  
   – Ez az oka, hogy engem figyelnek?  
   – Igen. Mindenen rajta tartják a szemüket, ami összefügg a tervezetemmel.  
   – Önt is veszély fenyegeti, uram?  
   –  No  igen.  1,7%-os  a  valószínűsége  annak,  hogy  végeznek  velem,  de  
persze ez nem fogja leállítani a munkát. Mi ezt is számításba vettük. Különben  
nem érdekes. Ha nem tévedek, holnap találkozunk az egyetemen.  

----------------------- Page 18-----------------------

    – Úgy van – mondta Gaal.   

5.  

       KÖZBIZTONSÁGI BIZOTTSÁG - Az arisztokratikus klikk I. Cleon, az  
        utolsó Entun meggyilkolása után került hatalomra. Mindent egybevetve,  
        a  közrend  fönntartásának  egyik  tényezője  volt  a  Birodalom  ingatag  és  
        bizonytalan évszázadai alatt. Leggyakrabban a Chen  és a Divart család  
        befolyása  érvényesült  az  uralkodói  csoporton  belül,  amely  végül  is  a  
        status  quo  fönntartásának  vak  eszközévé  züllött  le.  Csak  az  utolsó  
        erőskezű  császár,  II.  Cleon  trónra  lépése  után  szűnt  meg  teljesen  az  
        államon belüli hatalmuk. Az első főbiztos…  
            …  Bizonyos  értelemben  a  Bizottság  hanyatlásának  a  kezdetét  Hari  
        Seldon peréig lehet visszavezetni, amely az Alapítási Kor kezdete előtt  
        két  évvel  zajlott  le.  A  per  leírását  megtaláljuk  Gaal  Dornick  Hari  
        Seldon-életrajzában.  
                                                                    Enciklopedia Galactica  
          
Gaal  nem  váltotta  be  az  ígéretét.  Másnap  reggel  tompa  berregésre  ébredt.  
Vételre  kapcsolt,  és  a  portás  fojtott,  bár  udvarias,  de  azért  kellőképpen  
rosszalló hangja arról informálta, hogy a Közbiztonsági Szolgálat rendeletére  
őrizet alá helyezték.  
    Gaal az ajtóhoz ugrott, de hasztalanul próbálta kinyitni. Mit tehetett mást,  
felöltözött és várt.  
    Érte jöttek, és máshová vitték, de még mindig csak mint őrizetest. A lehető  
legudvariasabban   kérdéseket   tettek   föl   neki.   Minden   nagyon   civilizáltan  
zajlott le. Elmondta, hogy Synnax vidékére való; hogy ilyen és ilyen iskolákat  
végzett, ekkor és ekkor matematikai doktorátust szerzett. Állásért folyamodott  
Seldonhoz,  és  ajánlkozását  elfogadták.  Unos-untalan  elismételte  ezeket  a  
részleteket,      és     unos-untalan        firtatták     a    Seldon-tervezethez          való  
csatlakozásának  körülményeit.  Honnan  hallott  róla,  milyen  föladatok  vártak  
rá, milyen titkos instrukciókat kapott, és egyáltalán: mi ez az egész dolog?  
    Azt   mondta,   hogy   nem   tud   semmit.   Nem   kapott   semmilyen   titkos  
instrukciókat. Ő tudós és matematikus. A politika egyáltalán nem érdekli.  
    Végül a nyájas inkvizítor nekiszögezte a kérdést:  
    – Mikor pusztul el Trantor?  
    Gaal meghökkent.  
    – Én erről semmit se tudok.  
    – Talán valaki más tud róla?  

----------------------- Page 19-----------------------

    – Hogy beszélhetnék másvalaki nevében? – Érezte, hogy egyszerre nagyon  
melege lett.  
    – Beszélt magának valaki ilyen pusztulásról, netalán időpontot is említett?  
– faggatta a vizsgáló. Majd látva a fiatalember habozását, hozzátette: – Rajta  
volt magán a szemünk, doktor. Ott voltunk a repülőtéren, amikor megérkezett;  
a toronyban, amikor a találkozójára készült, és természetesen szerét ejtettük,  
hogy lehallgassuk Seldonnal folytatott beszélgetését is.  
    – Akkor hát ismerik a véleményemet a dologról.  
    – Lehetséges. De szeretnénk magától is hallani.  
    – Neki az a véleménye, hogy Trantor ötszáz éven belül el fog pusztulni.  
    – És ezt persze be is bizonyította… hm… matematikailag?  
    – Igenis be! – vágta rá dacosan.  
    – Maga, ugye, készpénznek veszi a… hm… matematikát?  
    – Ha Dr. Seldon kezeskedik érte, akkor mérget lehet rá venni.  
    – Majd legközelebb folytatjuk.  
    –  Várjon!  Jogom  van  ügyvédhez.  Követelem,  mint  a  Birodalom  polgárát  
megillető jogot.  
    – Meg fogja kapni.  
    Így is történt.  

Egy  magas  férfi  lépett  be  hozzá;  az  arca  egyébből  sem  állott,  mint  csupa  
függőleges  vonalból,  és  olyan  vézna  volt,  hogy  nehezen  lehetett  elképzelni,  
hol találhat helyet magának a mosoly.  
    Gaal fölrezzent. Ziláltnak és levertnek érezte magát. Annyi minden történt  
vele, pedig alig harminc órája, hogy Trantorra érkezett.  
    – Lors Avakim vagyok – mutatkozott be a férfi. – Dr. Seldon bízott meg az  
ön képviseletével.  
    –   Igazán?   Nos,   akkor   figyeljen   ide.   Követelem,   hogy   haladéktalanul  
föllebbezzen  a  császárhoz.  Ok  nélkül  tartanak  fogva.  Mindenben  ártatlan  
vagyok.  Mindenben!  –  Lefelé  fordított  tenyérrel  széttárta  a  karját.  –  El  kell  
érnie, hogy azonnal kihallgatást nyerjek a császárnál.  
    Avakim  gondosan  a  padlóra  rakta  egy  lapos  dossziénak  a  tartalmát.  Ha  
Gaal oda tudott volna figyelni, megismerhette volna a Cellofém-ügyiratokat,  
amelyek  vékonyságuknál  és  szalag  alakjuknál  fogva  könnyen  beillettek  a  
személyi kapszulákba is. Észrevehetett volna egy zsebhangrögzítőt is.  
    Avakim,  aki  ügyet  sem  vetett  Gaal  hangoskodására,  végre  fölemelte  a  
tekintetét.  
    –  A  Bizottság  természetesen  letapogatja  beszélgetésünket.  Igaz,  hogy  ez  
törvényellenes, de ez a legkevésbé sem izgatja őket.  
    Gaal a fogát csikorgatta.  

----------------------- Page 20-----------------------

    – Azonban – folytatta Avakim, miközben megfontoltan helyet foglalt – az  
a   hangfölvevő    az   asztalon,  amely    külső   megjelenésre    semmiben      sem  
különbözik egy közönséges hangrögzítőtől, és ezt a föladatát tökéletesen el is  
látja,  mindazonáltal  rendelkezik  egy  olyan  tulajdonsággal  is,  hogy  teljesen  
elfödi a lehallgató sugarakat. Anélkül, hogy erre egyhamar rájönnének.  
    – Akkor hát beszélhetek.  
    – Természetesen.  
    – Akkor hát kihallgatást kérek a császártól.  
    Avakim fagyosan elmosolyodott: kiderült, hogy mégiscsak van erre hely az  
arcán. Igaz, hogy a két orcáját redőkbe kellett gyűrnie, hogy elférjen az arcán  
a mosoly.  
    – Maga vidéki, ugye? – kérdezte.  
    – Ennek ellenére a Birodalom polgára vagyok én is.  Nem rosszabb önnél  
vagy annak a bizonyos Közbiztonsági Bizottságnak bármelyik tagjánál.  
    –   Minden  bizonnyal.  Mindössze  mint  vidékinek,  nincs  elképzelése  a  
trantori viszonyokról. Olyasmi, hogy császári kihallgatás, nem létezik.  
    –  Akkor  hát  kihez  lehet  föllebbezni  ettől  a  Bizottságtól?  Van  egyáltalán  
valamilyen más eljárás?  
    –  Nincs.  Gyakorlatilag  nincs  helye  föllebbezésnek.  Jog  szerint  ugyan  
föllebbezhet  a  császárhoz,  de  úgysem  kap  kihallgatást.  Ugyanis  a  mostani  
császár nem az Entun dinasztiából való. Ha nem tudná, Trantor ma sajnos az  
arisztokrata  családok  kezében  van,  és  ezeknek  a  családoknak  a  tagjaiból  
tevődik össze a Közbiztonsági Bizottság. A dolgok ilyetén alakulását jól látta  
előre a pszichohistória.  
    –  Valóban?  –  csodálkozott  Gaal.  –  Akkor  hát  ha  dr.  Seldon  ötszáz  évre  
előre meg tudja mondani, hogy mi történik Trantorral…  
    – Ezerötszáz évre előre is meg tudja mondani.  
    – Legyen ezerötszáz. Akkor hát miért nem tudta előre látni tegnap, hogy mi  
történik ma, és miért nem figyelmeztetett rá engem? De nem! Sajnálom – tette  
hozzá  Gaal,  és  leroskadt  egy  székre,  fejét  izzadt  tenyerébe  temetve.  –  Jól  
tudom  én,  hogy  a  pszichohistória  statisztikai  tudomány,  és  egyetlen  ember  
jövőjét  még  megközelítő pontossággal sem tudja megj ósolni. Megérti, ugye,  
ki vagyok borulva.  
    –  Pedig  nincs  igaza!  Dr.  Seldonnak  az  volt  a  véleménye,  hogy  önt  ma  
reggel le fogják tartóztatni.  
    – Micsoda?  
    –  Sajnos,  de  való.  A  Bizottság  egyre  növekvő  ellenérzéssel  figyeli  dr.  
Seldon     tevékenységét.     Mind     gyakrabban      belekötnek     azokba,     akik  
csatlakoznak  a  csoporthoz.  A  számítások  azt  mutatták,  hogy  céljainknak  az  
felel  meg  a  legjobban,  ha  most  visszük  kenyértörésre  a  dolgot.  A  Bizottság  

----------------------- Page 21-----------------------

habozott  fölvenni  a  kesztyűt,  ezért  jött  el  tegnap  magához  dr.  Seldon,  hogy  
kiugrassa a nyulat a bokorból. Egyedül ez a meggondolás vezette.  
    Gaal nagy nehezen visszanyerte a lélegzetét.  
    – Tiltakozom!  
    –  Értse  meg,  szükség  volt  erre.  Semmiféle  személyes  oka  nincs  annak,  
hogy magára esett a választás. Ne felejtse el, hogy dr. Seldon terve, amelyet  
több   mint    tizennyolc    év   matematikai      kutatásai   alapján    fejlesztett  ki,  
figyelemreméltó  valószínűséggel  magában  foglalja  az  összes  lehetőséget.  Ez  
egyike  azoknak  az  eshetőségeknek,  és  idejövetelem  egyetlen  célja,  hogy  
meggyőzzem  magát:  félelemre  semmi  oka.  Jól  fog  végződni  minden;  szinte  
bizonyosra  vehető,  hogy  jól  végződik  a  terv  szempontjából  és  meglehetős  
valószínűséggel az ön szempontjából is.  
    – Mit mutatnak a számok? – követelte Gaal.  
    – A terv szempontjából több mint 99,9%.  
    – És az én szempontomból?  
    – Úgy tudom, hogy 77,2%.  
    – Ezek szerint több mint egy az öthöz az esélyem, hogy börtönbe zárnak,  
vagy netán halálra ítélnek.  
    – Az utóbbi egy százalék alatt van.  
    –  Igazán?  Szépen  eljátszogatnak  az  ember  sorsával.  Ide  fogja küldeni dr.  
Seldont.  
    – Sajnálom, de ez lehetetlen. Dr. Seldon maga is őrizetben van.  
    Az  ajtó  fölvágódott,  még  mielőtt  Gaal  elfojthatta  volna  a  szájára  toluló  
kiáltást.  Belépett  egy  őr,  odament  az  asztalhoz,  fölemelte  a  hangrögzítőt,  
megforgatta, aztán becsúsztatta a zsebébe.  
    –  Nekem  szükségem  lesz  még  arra  a  szerszámra  –  jelentette  ki  Avakim  
higgadtan.  
    –  Majd  hozunk  önnek,  ügyvéd  úr,  olyat,  amely  nem  bocsát  ki  statikus  
mezőt.  
    – Ebben az esetben a beszélgetést befejeztem.  
    Gaal a tekintetével kísérte ki őket a szobából, és magára maradt.  

6.  

A tárgyalás (legalábbis annak kellett lennie, noha nyomát sem látta azoknak a  
rafinált   perrendtartási    szabályoknak,     amelyekről     olvasott)   még     csak   a  
harmadik   napnál   tartott,  de  Gaal  nagy  erőfeszítés  árán  sem  volt  képes  
fölidézni a kezdetét.  

----------------------- Page 22-----------------------

    Őt  nem  nagyon  háborgatták.  A  nehéz  fegyverekkel  magát  dr.  Seldont  
ostromolták. Hari Seldon azonban egykedvűen ült a helyén. Gaal úgy érezte,  
hogy ő az egyetlen szilárd pont, ami még megmaradt a világegyetemben.  
    A hallgatóság nem volt nagy, és kizárólag a Birodalom báróiból tevődött  
össze.  A  sajtót  és  a  nagyközönséget  kirekesztették,  és  alkalmasint  a  terem  
falain  kívül  aligha  sejtette  valaki  is,  hogy  egyáltalán  folyamatban  van  a  
Seldon-per. A hangulat elejétől végig ellenséges volt a vádlottakkal szemben.  
    A  Közbiztonsági  Bizottság  öt  tagja  ült  a  pulpitus  mögött.  Skarlátarany  
egyenruhájuk       és   csillogó,    szoros     plasztikfövegük      tanúskodott      bírói  
hivatalukról. Középütt foglalt helyett Linge Chen, a főbiztos. Gaal még sohase  
látott  ilyen  nagyurat,  ezért  ámulattal  csüggött  rajta  a  szeme.  Chen  az  egész  
tárgyalás alatt alig szólalt meg. Félreérthetetlenül kifejezésre juttatta, hogy a  
sok beszéd nem fér össze a méltóságával.  
    Az   ügyész     a  jegyzeteibe     pillantott,  és   folytatta   a   kihallgatást.   A  
vallomástétel sora Seldonon volt.  

KÉRDÉS:  Mondja csak, dr. Seldon, hány embert foglalkoztat jelenleg az a terv,  
amelynek maga a vezetője?  
VÁLASZ: Ötven matematikust.  
KÉRDÉS: Dr. Gaal Dornickot is beleértve?  
VÁLASZ: Dr. Dornick az ötvenegyedik.  
KÉRDÉS:  Úgy,  tehát  ötvenegy.  Ásson  csak  le  az  emlékezetébe,  dr.  Seldon.  
Hátha ötvenkettőt vagy ötvenhármat is össze tud szedni. Vagy tán még többet  
is?  
VÁLASZ: Dr. Dornick hivatalosan még nem csatlakozott a szervezetemhez. Ha  
ez  megtörténik,  akkor  ötvenegy  lesz  a  taglétszám.  Most,  mint  mondtam,  
ötven.  
KÉRDÉS: És korántsem százezer körül, nemde?  
VÁLASZ: Matematikus? Ugyan!  
KÉRDÉS:  Én  nem  azt  mondtam, hogy matematikus. Mindenkit beleértve, lesz  
vagy százezer?  
VÁLASZ: Ha mindenkit beleértünk, az ön adata helyes lehet.  
KÉRDÉS:  Helyes  lehet?  Szerintem  helyes.  Szerintem  az  ön  tervezetén  98 572  
ember dolgozik.  
VÁLASZ: Azt hiszem, ön a nőket és a gyermekeket is beleszámítja.  
KÉRDÉS:  (emelt hangon): Én azt állítom, hogy 98 572 egyén. Nincs értelme a  
körtönfalazásnak.  
VÁLASZ: Elfogadom a számot.  
KÉRDÉS:  (jegyzeteibe pillantva): Tegyük félre ezt egy percre, és térjünk rá egy  
másik     dologra,    amelyről     már    volt   alkalmunk      hosszasan     elcsevegni.  

----------------------- Page 23-----------------------

Megismételné,   dr.   Seldon,   milyen   elképzelései   vannak   Trantor   jövőjét  
illetően?  
VÁLASZ: Azt mondtam, és ezt megismétlem, hogy öt évszázad  múlva Trantor  
romokban fog heverni.  
KÉRDÉS: És ebben az állításban semmi hűtlenséget nem lát?  
VÁLASZ:     Nem,     uram.     A    tudományos       igazság     fölötte   áll   a  hűtlenség  
fogalmának.  
KÉRDÉS:  Ön pedig biztosra veszi, ugye, hogy állítása megfelel a tudományos  
igazságnak?  
VÁLASZ: Biztos vagyok benne.  
KÉRDÉS: Milyen alapon?  
VÁLASZ: A matematikán épülő pszichohistória alapján.  
KÉRDÉS: Be tudja bizonyítani, hogy ez a matematika helytálló?  
VÁLASZ: Csak egy másik matematikusnak.  
KÉRDÉS:  (mosolyogva):  Tehát  azt  állítja,  hogy  az  ön  igazsága  olyan  annyira  
ezoterikus     valami,    hogy     közönséges   halandó   meg   sem   értheti.   Holott  
szerintem az igazságnak közérthetőnek kell lennie, nem olyan titokzatosnak,  
hogy a közönséges elme ne férkőzhetne hozzá.  
VÁLASZ:  Némely  elme  számára  ez  nem  jelent  nehézséget.  Az  energiaátvitel  
fizikája, közönséges nevén a termodinamika a mondai koroktól kezdve érthető  
és világos volt az ember előtt, ennek ellenére könnyen lehetséges, hogy az itt  
jelenlevők  közül  nem  mindenki  volna  képes  megszerke szteni  egy  erőgépet.  
Ettől még a legintelligensebb emberek lehetnek. Kétlem, hogy a nagy tudású  
biztos urak…  
  
    Ennél  a  pontnál  az  egyik  biztos  az  ügyész  füléhez  hajolt.  Szavait  nem  
lehetett  kivenni,  de  sistergésükből  lehetett  következtetni  a  bennük  fortyogó  
indulatra. Az ügyész elpirult, és félbeszakította Seldont.  
      
KÉRDÉS:  Dr.  Seldon,  nem  azért  vagyunk  itt,  hogy  szónoklatokat  hallgassunk.  
Vegyük  úgy,  hogy  ön  kifejtette  az  álláspontját.  Szerintem  az  ön  katasztrófa  
jóslatainak az a célja, hogy aláássa a Birodalmi Kormány iránti közbizalmat,  
és ezen keresztül a saját érdekeit juttassa érvényre.  
VÁLASZ: Ez nem így van.  
KÉRDÉS: Bocsásson meg, ön azt állítja, hogy a Trantor úgynevezett pusztulását  
megelőző időszak telve lesz a legkülönfélébb társadalmi nyugtalansággal.  
VÁLASZ: Úgy van.  
KÉRDÉS: És hogy ön pusztán azáltal, hogy megjósolja, szeretné siettetni annak  
bekövetkezését,  és  erre  az  eshetőségre  már  egy  százezres  hadserege  van  
készenlétben.  

----------------------- Page 24-----------------------

VÁLASZ:  Először  is  ez  nem  így  van.  De  még  ha  így  volna  is,  könnyen  
meggyőződhet  róla,  hogy  közülük  alig  tízezer  a  katonakorú  férfi,  de  ezek  
közül sem részesült senki katonai kiképzésben.  
KÉRDÉS: Kinek a megbízásából dolgozik?  
VÁLASZ: Engem senki sem vásárolt meg, ügyész úr.  
KÉRDÉS: Teljesen önzetlenül teszi, amit tesz? Csak a tudományt szolgálja?  
VÁLASZ: Úgy van.  
KÉRDÉS:  Hát  akkor  lássuk,  hogyan.  Dr.  Seldon,  ön  szerint  a jövőt  meg  lehet  
változtatni?  
VÁLASZ:  Nyilvánvalóan.  Ez  a  bírósági  terem  néhány  órán  belül  a  levegőbe  
röpülhet,  de  ugyanúgy  lehetséges  az  is,  hogy  nem.  Ha  az  bekövetkeznék,  
akkor néhány jelentéktelen vonatkozásban kétségkívül megváltozna a jövő.  
KÉRDÉS: Ön mellébeszél, dr. Seldon. Az emberi nem egész történetét meg lehet  
változtatni?  
VÁLASZ: Igen.  
KÉRDÉS: Könnyen?  
VÁLASZ: Nem. Csak nagy nehézségek árán.  
KÉRDÉS: Miért?  
VÁLASZ:    Egy-egy     bolygó    népességének     pszichohistorikai    trendje    igen  
nagymérvű      tehetetlenségi   energiával    terhelt.  Csak    olyasvalami     képes  
megváltoztatni  az  irányát,  ami legalább hasonló nagyságrendű tehetetlenségi  
nyomatékkal rendelkezik. Vagy a változást akaró emberek számának kell igen  
nagynak lennie, vagy pedig, ha az emberek száma viszonylag csekély, akkor a  
változás  lezajlásához  szükséges  idő  növekszik  meg  hatalmas  mértékben.  
Tetszik érteni?  
KÉRDÉS:  Azt  hiszem,  igen.  Vagyis  Trantornak  nem  kell  elpusztulnia,  ha  
nagyon sok ember eltökéli, hogy ezt megakadályozza.  
VÁLASZ: Úgy van.  
KÉRDÉS: Mondjuk, százezer ember?  
VÁLASZ: Nem, uram. Ez elenyészően kevés.  
KÉRDÉS: Biztos ebben?  
VÁLASZ:   Vegye   figyelembe,   hogy   Trantornak   több   mint   negyvenmilliárd  
lakója  van.  Vegye  figyelembe  továbbá,  hogy  a  pusztuláshoz  vezető  trend  
nemcsak  Trantoron  dolgozik,  hanem  az  egész  Birodalomban,  amely  viszont  
csaknem egy kvintillió embert számlál.  
KÉRDÉS:  Értem.  Akkor  hát  százezer  ember  csak  akkor  változtathatja  meg  a  
trend irányát, ha ők és utódaik ötszáz éven keresztül munkálkodnak ezen.  
VÁLASZ: Attól tartok, hogy nem. Ötszáz év nagyon is rövid idő.  
KÉRDÉS: Úgy… Ebben az esetben, dr. Seldon, nem marad más hátra, mint az  
alábbi következtetés. Ön százezer embert fog össze  a tervével. Ez édeskevés  

----------------------- Page 25-----------------------

ahhoz,  hogy  ötszáz  éven belül  megváltoztassa  velük  Trantor  történetét.  Más  
szóval: ezek az emberek akármit tesznek is, nem képesek meggátolni Trantor  
pusztulását.  
VÁLASZ: Sajnos, így igaz.  
KÉRDÉS: Másfelől viszont az ön százezer embere semmiféle törvényellenes célt  
nem szolgál.  
VÁLASZ: Pontosan így van.  
KÉRDÉS:  (lassan  és  elégedetten):  Ebben  az  esetben,  dr.  Seldon,  jól  figyeljen  
ide, uram, mert szeretnénk megfontolt választ kapni. Mi a célja az ön százezer  
emberének?  
  
    Az  ügyész  hangja  megkeményedett.  A  csapda  áll,  Seldon  sarokba  van  
szorítva;  bizonyos   volt  benne,  hogy  agyafúrt  kérdéseivel  minden  válasz  
lehetőségétől megfosztotta őt.  
    A termen erősödő moraj hullámzott végig, amely a hallgatóságban helyet  
foglaló  előkelőségekről  átragadt  a  bírákra  is,  akik  bíborarany  talárjaikban  
izgatottan összedugták a fejüket. Egyedül a főbiztos őrizte meg a nyugalmát.  
    Hari Seldon megvárta, hogy lecsillapodjék a zsivaj.  
  
VÁLASZ: Hogy a minimálisra csökkentsem a pusztulás következményeit.  
KÉRDÉS: Mit akar ezzel mondani?  
VÁLASZ:  Egyszerű  a  magyarázat.  Trantor  bekövetkező  pusztulása  nem  lesz  
valamiféle        elszigetelt       esemény,        amely        az     emberiség         általános  
fejlődésmenetétől  függetlenül  zajlana  le.  Csupán  végkifejlete  lesz  annak  a  
bonyodalmas  drámának,  amely  már  évszázadokkal  ezelőtt  kezdetét  vette,  és  
egyre  gyorsuló  tempóban  ma  is  tovább  játszódik.  Ezt  a  drámát,  uraim,  úgy  
hívják, hogy a Galaktikus Birodalom hanyatlása és bukása.  
      
    A moraj fölháborodott üvöltésbe csapott át. Az ügyész ordítása beleveszett  
az általános lármába.  
    – Ön nyíltan kijelenti, hogy… – és itt kénytelen volt félbeszakítani, mert a  
hallgatóság  soraiból  fölhangzó  “árulás!”  kiáltások  eszébe  juttatták,  hogy  az  
elnök még nem csapott le a kalapácsával.  
    A  főbiztos  lassan  fölemelte  a  bírói  kalapácsot,  és  hagyta,  hogy  magától  
lezuhanjon.  Lágy,  gongszerű  hang  hallatszott.  Mire  a  visszhang  elült,  a  
hallgatóság zúgása is lecsillapodott. Az ügyész mély lélegzetet vett.  
  
KÉRDÉS:  (színpadiasan):  Tudatában  van  ön  annak,  dr.  Seldon,  hogy  arról  a  
Birodalomról  beszél,  amely  tizenkétezer  éve  fönnáll,  és  sok-sok  emberöltő  

----------------------- Page 26-----------------------

minden  megpróbáltatását  túlélte,  és  amely  egy  kvadrilliónyi  emberi  lény  
jóakaratát és szeretetét élvezi?  
VÁLASZ:  Én  nagyon  jól  ismerem  a  Birodalom  mostani  és  múltbeli  helyzetét.  
Nem  akarok  tiszteletlen  lenni,  de  jobban  ismerem,  mint  bárki  ebben  a  
teremben.  
KÉRDÉS: És mégis a pusztulását jósolja?  
VÁLASZ:  Ez  a  jóslat  matematikára  épül.  Távol  áll  tőlem  mindenféle  morális  
ítélet. Ami engem illet, én is sajnálom, aminek be kell következnie. Még ha el  
is   ismernénk,  hogy  a  Birodalom  rossz  dolog  (ami  távol  áll  tőlem),  az  
összeomlását követő anarchia sokkal rosszabb lesz. Az én tervem éppen ezt az  
anarchiát  van  hivatva  megakadályozni.  Ezzel  szemben  a  Birodalom  bukása,  
uraim,  gigantikus  esemény,  amelyet  nem  könnyű  megakadályozni.  A bukást  
olyan erők készítik elő, mint az erősödő bürokrácia, a kezdeményező szellem  
hanyatlása, a kasztok megmerevedése, a kíváncsiság megrekedése – száz meg  
száz egyéb tényező. És ez a folyamat, mint mondtam, évszázadok óta tart, és  
túlságosan széles és erőteljes a sodrása ahhoz, hogy egykönnyen gátat lehetne  
emelni az útjába.  
KÉRDÉS:  Ki  merné  tagadni,  hogy  a  Birodalom  ma  is  egykori  ereje  teljében  
virul?  
VÁLASZ: Amit látnak, az csak az erő látszata. Ki merné föltételezni, hogy nem  
örök életű ez az erő? De a korhadt fatörzs is, ügyész úr, mindaddig megőrzi  
hajdan  volt  erejének  a  látszatát,  amíg  a  szélvihar  ketté  nem  roppantja.  Az a  
szélvihar, amely most is itt süvít a Birodalom ágai között. Hallgassanak csak  
oda a pszichohistória fülével, és meg fogják hallani a törzs recsegését.  
KÉRDÉS: (bizonytalanul): Nem azért vagyunk itt, dr. Seldon, hogy szónok…  
VÁLASZ:  (magabiztosan):  A  Birodalom  eltűnik,  és  mindent,  ami  jó  benne,  
magával     ragad.   Fölhalmozott     tudása    szertefoszlik,   és  a   rend,   amelyet  
létrehozott,  elenyészik.  Vége-hossza  nem  lesz  a  bolygóközi  háborúknak;  a  
bolygóközi  kereskedelem  lehanyatlik;  a  népesség  száma  megfogyatkozik;  
egész világok szakadnak le a Galaxis testéről. És ez lesz a dolgoknak a rendje.  
KÉRDÉS: (kicsiny hang a nagy csöndben): Mindörökre?  
VÁLASZ:  A  pszichohistória,  amely  meg  tudja  jósolni  a  bukást,  arra  is  képes,  
hogy mondjon valamit a rákövetkező sötét korszakokról. A Birodalom, uraim,  
mint  az  imént  itt  elhangzott,  tizenkétezer  év  óta  áll  fönn.  A  bukását  követő  
sötét időszak nem tizenkét-, hanem harmincezer  évig fog tartani. Eljön majd  
egy  Második  Birodalom,  de  a  közte  és  a  mi  civilizációnk  közötti  űrt  ezer  
emberi    nemzedék      szenvedése     fogja   betölteni!   Ez   az,   amit   meg    kell  
akadályoznunk.  

----------------------- Page 27-----------------------

KÉRDÉS:  (egy  kissé magabiztosabban): Ön ellentmond önmagának. Az imént  
azt  állította,  hogy  nem  tudja  megakadályozni  Trantor  pusztulását,  s  ennél  
fogva a Birodalom bukását – az úgynevezett bukását.  
VÁLASZ: Most sem állítom, hogy meg tudnánk akadályozni a bukást. De még  
nincs túl későn, hogy a rákövetkező zűrzavaros időszakot le tudjuk rövidíteni.  
Uraim,  ha  a  csoportom  szabad  kezet  kap,  el  tudjuk  érni,  hogy  az  anarchia  
időszakát   egyetlen   évezredre   zsugorítsuk   össze.   A   történelem   érzékeny  
pillanatához érkeztünk el. Az események föltorlódó  áradatát csak egy kicsit,  
csak  egy  parányit  kell  eltérítenünk  útjából  –  sokat  nem  lehet,  de  talán  ez  is  
elég   lesz   ahhoz,   hogy   az   emberiség   történelméből   huszonkilencezer   év  
nyomorúságát elsodortassuk vele.  
KÉRDÉS: És hogy akarja ezt végbevinni?  
VÁLASZ:  Úgy,  hogy  megmentjük  az  emberi  nem  tudását.  Az  emberi  tudás  
egésze  elérhetetlen  egy  ember  számára,  de  akár  ezer  ember  számára  is.  A  
társadalom szövetének szétfoszlásával a tudomány is millió darabra hullik. Az  
egyes    ember     csak    végtelenül     parányi    részecskéjét     fogja    ismerni    a  
megismerhetőnek, és egymagában mit sem tud kezdeni vele. Az önmagukban  
értelmetlen ismeretmorzsákat senki sem fogja továbbadni. El fognak kallódni  
a  nemzedékek  során.  Ezzel  szemben,  ha  mi  most  egyetlen  gigászi  halomba  
össze  fogjuk  gyűjteni  az  egész  tudást,  az  sohasem  vész  el.  Az  eljövendő  
nemzedékek  rá  fognak  építeni  ahelyett,  hogy  folyton  újra  kellene  mindent  
kezdeniük.  Ilyenformán  harmincezer  év  munkáját  egy  évezred  is  el  fogja  
végezni.  
KÉRDÉS: Ennyi az egész…  
VÁLASZ:  Ennyi  az  egész  tervem.  Az  a  harmincezer  férfi  asszonyostul  és  
gyerekestül   annak   szenteli   az   életét,   hogy   előkészítse   az   Enciklopédia  
Galacticát. Életük kevés lesz rá, hogy befejezzék. Én még azt sem érem meg,  
hogy igazából elkezdődjék a munka. De arra az időre, amikor Trantor végzete  
bekövetkezik, elkészül a mű, és a Galaxis minden nagyobb könyvtárában ott  
lesz belőle egy-egy példány.  

    Az elnök kalapácsa a magasba emelkedett, hogy lecsapjon az asztalra. Hari  
Seldon  visszament  a  vádlottak  padjához,  és  csendesen  helyet  foglalt  Gaal  
mellett. Mosolyogva odafordult hozzá.  
    – Hogy tetszik a mutatvány?  
    – Lehengerlő volt. De mi lesz ezután?  
    –  El  fogják  napolni  a  tárgyalást,  és  megpróbálnak  a  színfalak  mögött  
egyezkedni velem.  
    – Honnan tudja?  

----------------------- Page 28-----------------------

    –  Őszinte  legyek?  Nem  tudom.  A  főbiztoson  múlik  a  dolog.  Évekig  
tanulmányoztam  őt.  Próbáltam  kielemezni  az  észjárását,  de  hát  jól  tudja,  
milyen kockázattal jár, ha egyetlen személy megbízhatatlan adatait próbáljuk  
behelyettesíteni a pszichohistória egyenleteibe. De azért van remény.  

7.   

Avakim  jött  oda  hozzájuk,  biccentett  Gaalnak,  és  Seldon  füléhez  hajolt.  
Bejelentették a tárgyalás elnapolását, mire az őrök szétválasztották őket. Gaalt  
elvezették.  
    A  következő  napi  tárgyalás  egészen  másként  folyt  le.  Hari  Seldonon  és  
Gaalon kívül csak a bizottság volt jelen. Az öt bírót meg a két vádlottat csak  
egy  asztal  választotta  el  egymástól.  Még  szivarral  is  megkínálták  őket  egy  
szivárványszínekben  játszó  plasztikdobozból,  amely  csalókán  azt  a  látszatot  
keltette,  mintha  vég  nélkül  csobogó  vízből  formálták  volna.  A  hiszékeny  
szemet azonban megcáfolták az ujjak: a doboz kemény volt és száraz.  
    Seldon kivett egy szivart; Gaal elhárította.  
    – Az ügyvédem nincs jelen – tiltakozott Seldon.  
    – Ez többé nem per, dr. Seldon – mondta az egyik biztos. – Azért vagyunk  
itt, hogy az állam biztonságáról tárgyaljunk.  
    – Én beszélek – emelte föl szavát Linge Chen, és a bizottság többi tagja, az  
elnök   szavát   lesve,   hátradőlt   a   székében.   Chen   körül   egyszerre   csend  
kerekedett, amely mint szomjas föld a vizet, várta a szavait.  
    Gaal   visszafojtotta   a   lélegzetét.   Chen,   ez   a   szikár,   rideg   férfi,   aki  
idősebbnek látszott a koránál, az egész Galaxis tulajdonképpeni császára volt.  
Az a gyermek, aki ezt a címet viselte, csak egy Chen kreálta szimbólum volt –  
nem először fordult elő ilyesmi a történelemben.  
    És Chen beszélni kezdett:  
    – Dr. Seldon, ön megzavarja a császárság békés nyugalmát. Egy évszázad  
múlva  a  Galaxis  csillagait  benépesítő  kvadrilliók  közül  senki  sem  lesz  már  
életben. Miért törődjünk hát akkor olyan dolgokkal, amelyek csak öt évszázad  
múlva következnek be?  
    – Én öt év múlva sem leszek már az élők sorában, mindazonáltal minden  
porcikámban érdekelt vagyok. Ha úgy tetszik, hát idealizmusból. Vagy mert  
azonosítom magamat azzal a misztikus általánossággal, amelyet úgy szoktunk  
emlegetni, hogy “az ember”.  
    – Nincs szándékomban, hogy a miszticizmus megértésén törjem a fejemet.  
Mondja, mi akadályozhatna meg benne, hogy még ma éjjel kivégeztessem önt,  

----------------------- Page 29-----------------------

és ezzel nemcsak öntől, hanem egy kellemetlen és fölösleges öt évszázadtól is  
megszabaduljak, amelyet amúgy sem érek meg?  
    – Egy héttel ezelőtt – mondta Seldon könnyedén – még megtehette volna  
ezt, és talán még egy a tízhez valószínűséggel meg is érte volna az év végét.  
Ma viszont ez az egy a tízhez valószínűség az egy az ezerhez arányt is bajosan  
éri el.  
    A   jelenlevők   fölszisszentek,   és   kényelmetlenül   feszengeni   kezdtek   a  
helyükön. Gaal érezte, hogy borzongás fut végig a hátgerincén.  
    – Hogy érti ezt? – kérdezte Chen fürkésző pillantással.  
    –  Nincs  olyan  erő  –  mondta  Seldon  –  amely  meg  tudná  akadályozni  
Trantor bukását. Meggyorsítani azonban meg lehet. Félbeszakadt perem híre  
Galaxis-szerte  el  fog  terjedni.  A  katasztrófa  enyhítésére  irányuló  terveim  
keresztülhúzása meg fogja győzni az embereket, hogy a jövő semmi jót sem  
tartogat számukra. Már most is irigykedve gondolnak vissza nagyapáik korára.  
Elharapóznak  a  politikai  forradalmak,  és  lehanyatlik  a  kereskedelem.  A  
Galaxison eluralkodik a mának élés, amikor csak az számít, amit az ember az  
adott pillanatban a kezébe kaparinthat. A törtetőké és a gátlástalanoké lesz a  
világ. Ezek minden cselekedetükkel csak siettetik a romlást. Végeztessen ki,  
és akkor Trantor öt évszázad helyett már öt évtized múlva elpusztul, ami pedig  
önt illeti – még mielőtt az év véget érne.  
    –  Ezek  a  szavak  csak  arra  jók,  hogy  a  gyerekeket  ijesztgessék  velük  –  
mondta  Chen  –,  az  ön  kivégzése  viszont  nem  az  egyetlen  járható  út  a  
számunkra.  
    Félig  fölemelte  szikár  kezét,  úgyhogy  csak  két  ujja  érintette  az  asztalon  
levő iratcsomó legfölső lapját.  
    –  Ön  azt  állítja,  nemde,  hogy  tevékenysége  ki  fog  merülni  az  ön  által  
említett enciklopédia előkészítésében?  
    – Úgy van.  
    – És ezt vajon csak Trantoron lehet elvégezni?  
    –   Uram,    itt  van    a   Birodalmi     Könyvtár      meg     a  Trantori    Egyetem  
tudósgárdája.  
    – Mégis, ha másvalahol ütné föl a székhelyét, mondjuk, egy olyan bolygón,  
ahol  a  rohanó  nagyvárosi  élet  nem  vonná  el  a  tudós  foglalatosságtól  a  
figyelmet,  ahol  az  emberei  kizárólag  csak  a  munkájuknak  szentelhetnék  
magukat, mondja, mindennek nem volna meg az előnye?  
    – Némi előnye minden bizonnyal lenne.  
    –  Nos,  már  ki  is  választottunk  egy  ilyen  bolygót.  Ott  kedvére  dolgozhat,  
doktor,  százezer  emberével  egyetemben.  A  Galaxis  tudni  fogja,  hogy  ön  
dolgozik, méghozzá a katasztrófa elhárításán. Sőt még azt is közhírré fogjuk  
tenni,   hogy   ön   meg   fogja   akadályozni   a   katasztrófát   –   mosolygott.   –  

----------------------- Page 30-----------------------

Mivelhogy   sok   mindenben   nem   hiszek,   így   nem   esik   nehezemre,  hogy  
kétségemet  fejezzem  ki  a bukást  illetően  is,  ennél  fogva  szentül  meg  leszek  
győződve róla, hogy az igazat fogom mondani a népnek. Ön viszont, doktor,  
békén fogja hagyni Trantort, s következésképp nem fog sérelmet szenvedni a  
császár békéje sem.  
    A  másik  lehetőség,  hogy  ön  meghal,  és  követői  közül  annyian,  amennyit  
csak szükségesnek ítélünk. Előbbi fenyegetéseit nem veszem figyelembe. Az  
az idő, ami rendelkezésére áll, hogy választhat a halál és a száműzetés között,  
mostantól kezdve pontosan öt perc.  
    – Melyik az a bolygó, uram, amelyet kiszemeltek? – kérdezte Seldon.  
    – Ha nem tévedek, Terminus a neve – felelte Chen. Hanyag mozdulattal, az  
ujja hegyével Seldon felé pöccintette az előtte fekvő iratcsomót. – A bolygó  
lakatlan,  de  lakható:  be  lehet  rendezni  úgy,  hogy  megfeleljen  a  tudósoknak.  
Egy kicsit kiesik, az igaz…  
    – De hiszen az a Galaxis legszélén van, uram – szakította félbe Seldon.  
    – Mint ahogy mondtam, egy kicsit kiesik. De ez csak jót tesz az elmélyült  
munkának. Siessen, még két perce van.  
    –  Időre  lesz  szükségünk,  hogy  fölkészüljünk  az  útra.  Elvégre  húszezer  
családról van szó.  
    – Elég időt fognak kapni rá.  
    Seldon  töprengésbe  mélyedt.  Az  utolsó  perc  is  a  vége  felé  járt,  amikor  
megszólalt:  
    – Elfogadom a száműzetést.  
    Gaal  szíve  nagyot  dobbant  e  szavak  hallatára.  Túlnyomórészt  határtalan  
ujjongást  érzett  –  ki  ne  ujjongana,  ha  sikerül  elkerülnie  a  halált!  De  azért  a  
nagy-nagy      megkönnyebbülés         is   hagyott    egy    kis   helyet    a   szívében  
csalódásának, hogy Seldon mégiscsak vereséget szenvedett.  

8.  

A taxi süvítve röpítette őket az egyetem felé a vég nélkül kígyózó alagutakon.  
Hosszú időn át hallgatásba mélyedtek. Végre Gaal törte meg a csendet.  
    –  Igaz,  amit  a  főbiztosnak  mondott?  Az  ön  kivégzése  valóban  siettette  
volna a pusztulást?  
    –  Én  sohasem  játszom  a  pszichohistória  adataival.  De  ez  nem  is  segített  
volna rajtam az én esetemben. Chen tudta, hogy igazat beszélek. Jó politikus,  
és  a  politikusoknak  munkájuk  természetéből  adódóan  van  némi  ösztönük  a  
pszichohistóriához.  

----------------------- Page 31-----------------------

   – Akkor mi szükség volt rá, hogy elfogadja a száműzetést? – tűnődött Gaal,  
de Seldon néma maradt.  
    Gaal   tagjai   egészen     meggémberedtek,       mire    az   egyetem     területén  
kibukkantak az alagútból. Szinte úgy kellett kitámogatni a taxiból.  
    Az egyetem fényárban úszott. Gaal szinte már azt is elfelejtette, hogy nap  
is  van  a  világon. Nem  mintha  az egyetem a szabad ég alatt állott volna. Az  
egész  komplexum  fölé  gigászi  méretű  üvegszerű  kupola  borult.  Ez  csak  a  
polarizált  fényt  engedte  át,  úgyhogy  az  ember  egyenesen  belenézhetett  a  
kupola   fölött   ragyogó   csillagba.   Fénye   csorbítatlanul   verődött   vissza   az  
épületek fémfaláról, ameddig a szem ellátott.  
    Az egyetemi építményekről hiányzott az az acélszürke szín, ami egyébként  
Trantoron     általános   volt.   A   fém    itt  inkább   ezüstös,    sőt  mondhatni,  
elefántcsont-ragyogással tündökölt.  
   – Úgy látszik, katonaság – szólalt meg Seldon.  
   –  Hogyan?  –  hozta  vissza  Gaal  a  prózai  talajra  a  tekintetét,  és  ő  is  
észrevette maguk előtt az őrszemet.  
    Megtorpantak  a  katona  előtt,  mire  a  közeli  ajtóból  egy  nyájas  kapitány  
termett mellettük.  
   – Dr. Seldon?  
   – Igen.  
   –  Már  vártuk.  Ön  és  az  emberei  mostantól  fogva  védőőrizet  alatt  állnak.  
Parancsom  van  rá,  hogy  közöljem  önnel:  hat  hónapot  kapott  arra,  hogy  
Terminusra költözzék.  
   –  Hat  hónapot!  –  tört  ki  Gaalból,  de  Seldon  gyöngéden  megszorította  a  
könyökét.  
   – Ezt a parancsot kaptam – mondta a kapitány.  
    Gaal, mihelyt a tiszt eltűnt a közelükből, méltatlankodva kirobbant:.  
   – Mit lehet hat hónap alatt csinálni? Mi más ez, ha nem lassított kivégzés!  
   – Nyugalom, nyugalom. Menjünk be előbb az irodámba.  

    Az   iroda   nem   volt   nagy,   de   tökéletesen   és   fölfedhetetlenül   be   volt  
biztosítva  a  lehallgatás  ellen.  Az  ide  irányított  kémsugarak  sem  gyanús  
hallgatást,   sem   még   gyanúsabb   zavarást   nem   jeleztek.   Ehelyett   olyan,  
különböző emberi hangokon zajló beszélgetésről adhattak számot, amelynek a  
mondatait nagy halom ártalmatlan szövegből találomra vagdosták össze.  
   – Nos – kezdte Seldon megkönnyebbülten –, hat hónap elég lesz.  
   – Nem látom be, hogyan.  
   – Úgy, édes fiam, hogy egy olyan terv, mint a miénk, számol azzal, hogy a  
mi  javunkra  fordítsa  mások  cselekedeteit.  Avagy  nem  említettem  tán,  hogy  
Chen  hangulati  beállítottságát  olyan  alapos  elemzésnek  vetettük  alá,  mint  a  

----------------------- Page 32-----------------------

történelem során még egyetlen emberét sem? Addig nem engedtük meg, hogy  
sor kerüljön a tárgyalásra, amíg az idő és a körülmények meg nem értek arra,  
hogy mi válasszuk meg a kimenetelét.  
   – Csak nem maga intézte úgy…  
   – … hogy Terminusra száműzzenek? Miért ne? – Ujját rányomta az asztal  
egy  bizonyos  pontjára,  mire  a  háta  mögött  szétnyílt  a  fal  egy  kis  darabkája.  
Csak egyedül ő tehette ezt meg, mivel a szerkezet érzékelője csak az ő ujjának  
a rajzolatára volt beállítva.  
   – Néhány mikrofilmet talál ott – mondotta. – Vegye ki azt, amely T betűvel  
van megjelölve.  
    Gaal követte az utasítást, és várakozva figyelte, amint Seldon belehelyezi a  
vetítőgépbe. Seldon egy szemüvegfélét nyomott Gaal  kezébe, az a szeméhez  
igazította, és belemerült a film nézésébe.  
   – De hát…  
   – Min csodálkozik? – kérdezte Seldon.  
   – Csak nem készül már két év óta a költözködésre?  
   – Két és fél év óta. Persze azt nem tudhattuk bizonyosan, hogy Terminust  
fogják    kijelölni,  de   bíztunk    benne,    hogy    így   történik,   és   ennek    a  
föltételezésnek megfelelően cselekedtünk.  
   –  De  miért,  dr.  Seldon,  miért?  Ha  önön  múlik  a  száműzetés,  miért  
választotta   ezt?   Trantoron   nem   lehetett   volna  jobban   kézben   tartani   az  
eseményeket?  
   –  Vannak  bizonyos  meggondolások.  A  Terminuson  való  működésnek  
meglesz az az előnye, hogy élvezni fogjuk a Birodalom támogatását anélkül,  
hogy   valaha   is   fölkeltenénk   a   gyanúját   annak,   hogy   veszélyeztetjük   a  
Birodalom biztonságát.  
   –  Eszerint  ön  szándékosan  ébresztette  föl  ezt  a  gyanút,  csak  azért,  hogy  
kierőszakolja a száműzetést. Még mindig nem értem.  
   –  Elképzelhető,  hogy  húszezer  család  saját  jószántából  nem  menne  el  a  
világ végére.   
   – De miért kell őket erőszakkal oda küldeni? – Kis  szünetet tartott, majd  
folytatta: – Vagy nem szabad tudnom?  
   –  Még  nem  –  felelte  Seldon.  –  Egyelőre  elég,  ha  annyit  tud,  hogy  
Terminuson      tudományos      menedéket      hozunk    létre.  És   egy   másikat    is  
létrehozunk  a  Galaxis  másik  végén,  mondjuk – tette  hozzá mosolyogva –, a  
Csillagvégen.  Ami  pedig  a  továbbiakat  illeti,  én  hamarosan  meghalok,  és  
maga többet fog meglátni nálam. Ne, ne! Kíméljen meg a megrendülésétől és  
a jókívánságaitól. Az orvosaim azt mondják, hogy egy-két évnél tovább nem  
élhetek. De hát elvégre elértem az életben, amit akartam, és lehet-e ennél jobb  
halál?  

----------------------- Page 33-----------------------

   – És azután, hogy ön, uram, meghal?  
   –  Nos,  lesznek,  akik  folytatni  fogják  a  munkámat,  talán  éppen  maga,  s  
fölteszik  a  tervemben  az  i-re  a  pontot;  a  megfelelő  időben  és  a  megfelelő  
módon  ki  fog  robbanni  az  anakreóni  lázadás  is.  Ettől  kezdve  aztán  már  
szabadjára lehet engedni az események folyását.  
   – Nem értem.  
   – Majd megérti. – Seldon ráncos arca fáradtnak is, megbékéltnek is látszott  
egyidőben. – A legtöbben el fognak költözni Terminusra, de lesznek, akik itt  
maradnak.  Ezt  könnyen  el  lehet  intézni.  De  ami  engem  illet  –  fejezte  be  
suttogó hangon, úgyhogy Gaal alig hallotta a szavait –, nekem befellegzett.  

----------------------- Page 34-----------------------

  

MÁSODIK RÉSZ  
                                           
  
  

----------------------- Page 35-----------------------

AZ ENCIKLOPÉDISTÁK  

1.  

        TERMINUS – Helyzete (l. a térképet) egyáltalán nem volt méltó ahhoz a  
        szerephez,  amelyet  a  Galaxis  történelmében  volt  hivatva  betölteni,  
        ámbár,  amint  azt  az  írók  légiója  sohasem  felejtette  el  hozzátenni,  
        szükségszerű volt. Mivel a galaktikus spirál legszélén foglalt helyet, egy  
       magányos  nap  egyetlen  bolygójaként,  amely  szegény  volt  természeti  
       kincsekben,  és  jószerivel  minden  gazdasági  értéknek  híján  volt,  ennél  
        fogva a fölfedezését követő öt évszázad folyamán sohasem települt be,  
        egészen addig, amíg az enciklopédisták ide nem költöztek…  
           Terminus  az  új  generáció  fölnövekedésével  óhatatlanul  több  lett  a  
       trantori  pszichohistorikusok  egyszerű  telepénél.  Az  anakreóni  lázadás  
       után,  Salvor  Hardin  hatalomra  kerülésével,  aki  első  nagy  képviselője  
       volt…  
                                                                  Enciklopédia Galactica  
      
Lewis Pirenne mélyen munkájába merült a szoba megvilágított sarkában álló  
íróasztala  mellett.  Épp  elég  tennivalója  volt.  A  munkálatok  összehangolása.  
Az    erők   megszervezése.        A   sok-sok     szálnak    összefüggő      szövetté    való  
megszövése.  
    Ötven év telt el; ötven évbe telt, amíg gyökeret vertek, és az Egyes Számú  
Enciklopédia  Alapítványt  zökkenők  nélkül  működő  gépezetté  kovácsolták  
össze.    Ötven     évbe     telt,  hogy     egybegyűjtsék       a   nyersanyagot.       Hogy  
fölkészüljenek.  
    Mindez  már  mögöttük  van.  Még  öt  év,  és  megjelenik  az  első  kötete  a  
legmonumentálisabb munkának, amely valaha is megfogant a Galaxisban. És  
attól fogva minden tíz évben óraműpontossággal egy-egy új kötet. Aztán meg  
a mellékletek: megannyi tanulmány az aktuális eseményekről, amíg…  
    Fojtottan és türelmetlenül berregni kezdett az asztalán a csengő, és Pirenne  
kelletlenül  visszazökkent  a  jelenbe.  Majdnem  megfeledkezett  látogatójáról.  
Megérintette  az  ajtónyitó  gombot,  és  a  szeme  sarkából  leste,  amint  Salvor  
Hardin   testes   alakja   benyomul   a   föltáruló   ajtón.   Úgy   tett,   mint   aki   a  
munkájába temetkezik.  
    Hardin elmosolyodott magában. Sietős volt a dolga, de jól ismerte Pirenne  
nem  éppen  kíméletes  bánásmódját  mindennel  és  mindenkivel  szemben,  ami  
vagy aki megzavarta a munkájában. Belesüppedt hát az íróasztal előtti székbe  
és várt.  

----------------------- Page 36-----------------------

    Semmi   sem   törte   meg   a  mozdulatlan  csöndet,  csak  Pirenne  sebesen  
száguldó ceruzája sercegett alig hallhatóan a papíron. Aztán Hardin elővett a  
mellényzsebéből      egy    kéttalléros   érmét.    A    magasba      pöccintette;   a  
rozsdamentes  acélból  készült  pénzdarab  meg-megcsillant  a  fényben,  amint  
pörgetve    visszahullott   a  magasból.    Hardin    elkapta,   újból  földobta,   és  
szórakozottan  figyelte  a  csillogó  fényjátékot.  (A  rozsdamentes  acél  kiváló  
csereeszköz volt ezen a bolygón, amely mindenféle fémből importra szorult.)  
   Pirenne pislogva föltekintett az asztalról.  
   – Hagyja abba! – szólalt meg nyűgös hangon.  
   – He?  
   – Azt a pokoli pénzdobálást, azt hagyja abba.  
   – Vagy úgy! – Hardin zsebre vágta a pénzdarabot. – Majd szóljon, ha kész  
lesz, jó? Megígértem, hogy ott leszek a városi tanács ülésén, mire szavazásra  
kerül a sor az új vízvezeték ügyében.  
   Pirenne sóhajtva hátradőlt a székében.  
   – Rendelkezzék velem. De remélem, nem fog a város ügyeivel háborgatni.   
Ez a maguk dolga. Az én egész időmet lefoglalja az Enciklopédia.  
   – Hallotta a legújabb hírt? – vetette oda Hardin közömbösen.  
   – Miféle hírt?  
   –  Azt,  amit  Terminus  város  ultrahullámú  készüléke  fogott  föl  két  órával  
ezelőtt.  Hogy  Anakreón  tartomány  királyi  helytartója  királlyá  koronáztatta  
magát.  
   – No és? Akkor mi van?  
   –  Ez  azt  jelenti,  hogy  el  vagyunk  vágva  a  Birodalom  belső  régióitól.  
Számítottunk  erre,  de  attól  még  nem  lesz  kellemesebb  a  dolog.  Anakreón  
éppen   keresztben   áll   a   Santanni,   Trantor   meg   Vega   felé   vezető,   még  
megmaradt,  utolsó  kereskedelmi  útvonalunkon.  Honnan  fogjuk  a  fémünket  
beszerezni? Már hat hónapja, hogy egyetlen acél- vagy alumíniumszállítmányt  
sem sikerült áthoznunk, és most ennek végleg befellegzett, hacsak Anakreón  
királya meg nem könyörül rajtunk.  
   Pirenne türelmetlenül csettintett a nyelvével.  
   – Hát akkor egyezzenek meg vele!  
   – Hogyan egyezhetnénk meg? Nézze, Pirenne, az Alapítvány alapokmánya  
az   Enciklopédia   Bizottság   igazgató   tanácsának   a   kezébe   adta   a   teljes  
adminisztratív hatalmat. Nekem, mint Terminus város polgármesterének, csak  
annyi hatalmam van, hogy kifújjam a saját orromat, és talán hogy tüsszentsek,  
amennyiben ön is ellenjegyzi azt a rendeletet, amely erre engedélyt ad. Önön  
és az ön igazgatóságán áll hát minden. A város nevében kérem önt, annak a  
városnak     a   nevében,     amelynek      a   Galaxissal    folytatott   zavartalan  
kereskedelemtől függ a jóléte, hogy hívjon össze egy rendkívüli gyűlést…  

----------------------- Page 37-----------------------

   –  Állj!  Itt  nincs  helye  az  agitációnak.  Ide  figyeljen,  Hardin!  Az  igazgató  
tanács    nem    akadályozta     meg,    hogy     városi   önkormányzat       alakuljon  
Terminuson. Sőt, mi magunk szorgalmaztuk a dolgot, mivel az alatt az ötven  
év  alatt,  amióta  az  Alapítvány  létrejött,  megnőtt  a  lakosság  lélekszáma  
általában,   és   ezen   belül   azoknak   a   száma,   akik   nincsenek   lekötve   az  
Enciklopédia  munkájában.  Ez  azonban  nem  jelenti  azt,  hogy  az  Alapítvány  
első és egyetlen célja továbbra is ne az lenne, hogy közreadja az egész emberi  
tudás  definitív  enciklopédiáját.  Mi  egy  államilag  támogatott  tudományos  
intézmény vagyunk, Hardin. Nekünk nem lehet, nem szabad beleavatkoznunk  
a helyi politikába – és nem is fogunk.  
   –  Helyi  politika!  A  császár  bal  lábának  a  nagyujjára  mondom,  Pirenne,  
hogy élet-halálkérdésről van szó. Ez a bolygó, Terminus, képtelen arra, hogy  
eltartson egy gépi civilizációt. Hiányzik hozzá a fémje. Ön is jól tudja ezt. A  
fölszín kőzeteiben nyoma sincs vasnak, réznek vagy alumíniumnak, és más is  
alig  akad.  Mit  gondol,  mi  lesz  az  Enciklopédiából,  ha  ez  a  fajankó,  ez  az  
anakreóni király ránk teszi a kezét?  
   –  Miránk?  Elfelejti,  hogy  a  császár  közvetlen  irányítása  alatt  állunk!  Mi  
nem tartozunk sem Anakreónhoz, sem bármilyen más tartományhoz. Jól vésse  
a fejébe! Mi a császár személyi uradalmának vagyunk a része, és senki sem  
nyúlhat hozzánk. A Birodalom meg tudja védeni, ami az övé.  
   –  Akkor  mért  nem  akadályozta  meg,  hogy  Anakreón  királyi  helytartója  
eltépje az istrángot? És tán csak Anakreón? Legalább húsz külső tartomány,  
pontosan az egész Periféria a saját feje után kezd menni. Ha tudni akarja, egy  
fikarcnyit  sem  bízom  abban,  hogy  a  Birodalom  képes  lenne  megvédeni  
bennünket.  
   –  Ugyan,  kérem!  Királyi  helytartók  vagy  királyok:  mi  a  különbség?  A  
Birodalom  egységét  sokszor  fenyegették  szeparatista  politikai  törekvések,  
széthúzás. Azelőtt is előfordult, hogy egy-egy helytartó föllázadt, még császárt  
is ledöntöttek a trónjáról, sőt, meg is gyilkoltak. De mit ártott ez magának a  
Birodalomnak? Felejtse el az egészet, Hardin. Nem a mi dolgunk. Mi először  
és   utoljára   tudósok   vagyunk.   A   mi   dolgunk   az   Enciklopédia.   Apropó,  
majdnem elfeledkeztem róla. Hardin!  
   – Tessék.  
   – Csináljon valamit azzal a maga lapjával! – fakadt ki Pirenne bosszúsan.  
   – A Terminus City Journallal? Az nem az én újságom, magántulajdonban  
van. Mit követett el különben?  
   –  Már  hetek  óta  egyfolytában  azt  fújja,  hogy  az  Alapítvány  létesítésének  
ötvenedik   évfordulóját   nyilvánítsuk   munkaszüneti   nappá,   és   mindenféle  
helyén nem való ünnepségekkel emlékezzünk meg róla.  

----------------------- Page 38-----------------------

    – És miért ne? Három hónap múlva a rádiumóra fölnyitja az Első Kriptát.  
Ez csak elég méltó esemény, nemde?  
    – De nem cirkuszra, Hardin. Az Első Kripta és annak fölnyitása kizárólag  
az igazgató tanács ügye. Minden fontos dolgot közölni fogunk a néppel. Ez az  
utolsó szavam, és kérem, értesse meg ezt a Journallal is.  
    – Sajnálom, Pirenne, de a városi alkotmány garantál bizonyos jelentéktelen  
apróságot, amit sajtószabadságként tartunk számon.  
    –  Lehetséges.  Az  igazgató  tanács  azonban  semmit  sem  garantál.  Én  a  
császárt képviselem Terminuson, Hardin, és mint ilyennek, teljhatalmam van.  
    Hardin  arca  olyan  kifejezést  öltött,  mint  azé  az  emberé,  aki  tízig  számol  
magában. Végül mogorván kibökte:  
    – Ami az ön státusát mint a császár képviselőjét illeti, ezzel kapcsolatban  
van még egy hírem az ön számára.  
    – Anakreón felől? – Pirenne bosszúsan összeszorította az ajkát.  
    –  Úgy  van.  Rendkívüli  követet  menesztenek  hozzánk  Anakreónról.  Két  
héten belül.  
    –  Követet?  Ide?  Anakreónról?  – próbálta  Pirenne  megemészteni a hírt. –  
Mi célból?  
    Hardin fölállt, és az asztalhoz lökte a székét.  
    – Egyet találgathat – mondta, és köszönés nélkül elhagyta a szobát.  

2.   

Anselm Haut Rodricot (a “Haut” – magas – szó nemesi származására utalt),  
Pluema alkormányzóját és őfensége az anakreóni király rendkívüli követét és  
még  vagy  fél  tucat  cím  birtokosát  Salvor  Hardin  fogadta  az  űrkikötőben  a  
magas vendégnek kijáró ceremóniával.  
    Az  alkormányzó  feszes  mosollyal  az  arcán,  mélyen  meghajolt,  fegyverét  
kihúzta a tokjából, és csövénél fogva átnyújtotta Hardinnak. Hardin egy erre  
az  alkalomra  kölcsönkért pisztollyal  viszonozta  az  udvariasságot.  Ily  módon  
bizonyságot tettek a barátságról és jóakaratról, és ha Hardin figyelmét nem is  
kerülte   el   Haut   Rodric   vállának   alig   észrevehető  kidudorodása,  bölcsen  
magába temette megfigyelését.  
    Helyet foglaltak a gépkocsiban, amely alacsonyabb rangú funkcionáriusok  
illő   nagyságú   gyűrűjébe   fogva,   méltóságteljes   lassúsággal   megindult   a  
Ciklopédia tér felé; az úton illően lelkes tömeg éljenzése kísérte a menetet.  
    Anselm  alkormányzó  egy  nemes  és  egy  katona  önelégült  közönyével  
fogadta a tömeg üdvözlését.  
    – És ez a város az egész birodalma? – fordult Hardin felé.  

----------------------- Page 39-----------------------

    –  A  mi  világunk  még  egészen  fiatal,  kegyelmes  uram  –  válaszolt  Hardin  
emelt hangon, hogy túlkiabálja a tömeg lármáját. – Rövid történelmünk során  
a   felsőbb   köröknek   alig   egynéhány   tagja   látogatott   ide   a   mi   szegény  
bolygónkra. Ezért vagyunk most ilyen lelkesek.  
    Bizonyosra vehető, hogy a “felsőbb körök” képviselője nem ismerte föl az  
iróniát ezekben a szavakban.  
    – Ötven éve alapították – mondta elgondolkozva. – Hm-m-m! Maguknak  
bőven  van  parlagon  heverő  földjük,  polgármester.  Nem  gondoltak  még  rá,  
hogy birtokokat hasítanak ki belőle?  
    –  Még     nem    merült    föl  a   szükségessége.     Itt  minden     a  végletekig  
központosítva  van;  másképp  nem  is  lehetne  az  Enciklopédia  miatt.  Majd  
egyszer, talán ha a népesség száma eléri…  
    – Furcsa egy világ! Maguknak nincs parasztságuk?  
    Nem kell hozzá valami nagy éleslátás – gondolta magában Hardin –, hogy  
valaki fölismerje őkegyelmessége szavai mögött az eléggé ügyetlen pumpolási  
kísérletet, Ezért egykedvűen odavetette:  
    – Nincs. De nemességünk sincs.  
    Haut Rodric összevonta a szemöldökét.  
    – És a vezetőjük, az, akivel találkoznom kell?  
    – Dr. Pirenne-re gondol? Ó, igen! Ő az igazgató tanács elnöke és a császár  
személyes megbízottja.  
    – Doktor?  Ennyi az összes címe? Egy tudós? És a polgári hatóságok fölött  
áll?  
    –  Miért  ne,  ez  csak  természetes  –  replikázott  Hardin  jóindulatúan.  –  Itt  
mindannyian többé-kevésbé tudósok vagyunk. Elvégre is mi nem annyira egy  
külön  világ,  mint  inkább  egy  tudományos  alapítvány  vagyunk,  a  császár  
közvetlen fönnhatósága alatt.  
    Az  utóbbit  erősebben  hangsúlyozta,  az  alkormányzó  meg  is  orrolt  egy  
kissé.  Legalábbis  töprengő  hallgatásba  burkolózott  az  egész  hátralevő  idő  
alatt, amíg lassú vonulással a Ciklopédia térre nem értek.  

    Hardin halálosan unta az egész délutánt és a rákövetkező estét, de legalább  
azzal   vigasztalódott,   hogy   Pirenne   és   Haut   Rodric,   bármilyen   hangos  
megnyilvánulását  adták  is  kölcsönös  tiszteletüknek  és  megbecsülésüknek,  
nálánál is nagyobb undorral viselték el egymás társaságát.  
    Haut   Rodric    az   Enciklopédia-házba   tett   látogatás   során   el-elrévedő  
tekintettel   hallgatta   Pirenne   előadását.   Arcára   kövült  udvarias  mosollyal  
nyugtázta  a  tudós  pergő  magyarázatait,  aki  sorra  mutogatta  neki  a  hatalmas  
filmraktárakat és a nagyszámú vetítőtermet.  

----------------------- Page 40-----------------------

    Csak  akkor  jött  ki  a  száján  az  első  összefüggő  mondat,  miután  szintről  
szintre és osztályról osztályra végignézték a begyűjtő-, a szerkesztő-, a kiadó-,  
a film- és ki tudja még, milyen részlegeket.  
   –   Mindez   nagyon   érdekes   –   szólalt   meg   –,   csak   egy   kicsit   furcsa  
foglalatosság felnőtt emberek számára, nem? Mire jó ez az egész?  
    Jó kis kérdés – gondolta Hardin –, Pirenne aligha tud rá válaszolni. Bár az  
arca eléggé ékesszóló kifejezést öltött.  
   A  vacsora  viszont  a  délután  fordítottja  lehetett  volna,  amennyiben  egész  
este Haut Rodric vitte a szót. Kimerítő technikai részletességgel és hihetetlen  
élvezettel  mesélte  el  a  saját  hőstetteit,  amelyet  az  Anakreón  és  a  nemrég  
alakult  Smyrnói  Királyság  közötti  háborúban  mint  zászlóaljparancsnok  vitt  
végbe.  
   Az  alkormányzó  kalandjainak  az  elsorolása  nem  ért  véget  a  vacsorával,  
amikor  is  a  kisebb  hivatalnokok  egymás  után  elszállingóztak.  Az  utolsó  
összezúzott  űrhajók  diadalmas  leírását  akkor  ejtette  meg,  amikor  Pirenne  és  
Hardin  társaságában  kivonult  az  erkélyre,  és  kényelembe  helyezte  magát  a  
langyos nyáresti levegőn.  
   – Most pedig – szólalt meg erőltetett kedélyességgel – térjünk rá a komoly  
dolgokra.  
   –   Helyes  –  dörmögte  Hardin,  miközben  rágyújtott  egy  hosszú  vegai  
szivarra (nem sok van már belőle, fordult meg a fejében), és a szék két hátsó  
lábán hintáztatta magát.  
   A Galaxis magasan volt az égen, és tejszerű lencséje lustán terpeszkedett  
láthatártól láthatárig. Az a néhány csillag, amely  itt a világmindenség szélén  
egyáltalán látható, aprócska szikra csak hozzá képest.  
   –  Persze  –  folytatta  az  alkormányzó  –  az  érdemi  tárgyalást,  vagyis  az  
aláírást meg hasonló unalmas technikai részleteket csak a… Hogy is hívják a  
maguk testületét?  
   – Igazgató tanács – mondta Pirenne hűvösen.  
   – Furcsa egy elnevezés! No, mindegy, szóval majd holnap. De ha már itt  
vagyunk  magunk  között,  férfi  a  férfival,  akár  el  is  takaríthatnánk  a  bozót  
nagyját az útból, nem gondolják?  
   – Ez azt jelenti… – próbálkozott a szóval Hardin.  
   – Pontosan. Itt, a Periférián bizonyos változás következett be, és a maguk  
bolygójának némileg bizonytalanná vált a státusa. Üdvös lenne, ha sikerülne  
kölcsönös megértésre jutnunk a helyzet megítélését illetően. Van még abból a  
szivarból, polgármester?  
   Hardin összerezzent, és kelletlenül átadott egyet.  
   Anselm   Haut   Rodric   az   orrához   emelte   a   szivart,   és     csettintett   a  
gyönyörűségtől.  

----------------------- Page 41-----------------------

   – Vegai dohány! Hogy jutott hozzá?  
   – Az utolsó szállítmánnyal kaptunk még valamennyit. Alig van már belőle.  
A  nagy  mindenség  a  megmondhatója,  mikor  kapunk  megint,  ha  egyáltalán  
kapunk még valaha is.  
   Pirenne  elfintorította  az  orrát.  Ő  maga  nem  dohányzott,  ezért  utálta  a  
szagát.  
   – Megengedi kegyelmességed – vetette közbe –, hogy tisztázzunk valamit?  
Ezek szerint az ön küldetésének pusztán a helyzet fölmérése volna a célja?  
   Haut Rodric bólintott az első mohó szippantások füstfelhői mögül.  
   –  Ebben  az  esetben  gyorsan  végezhetünk.  Az  Első  Számú  Enciklopédia  
Alapítvány vonatkozásában a helyzet ugyanaz, mint amilyen mindig is volt.  
   – Úgy. És megmondaná, milyen volt az a helyzet?  
   –  Egyszerű:  az  Alapítvány  államilag  támogatott  tudományos  intézmény,  
amely részét képezi ő kegyelmes felsége, a császár személyi uradalmának.  
   Az alkormányzón nem látszott, hogy meghatódott volna.  
   –  Ez  mind  szép,  dr.  Pirenne  –  mondta  füstkarikákat  eregetve.  –  Ha  nem  
tévedek,  mindezt  a  Birodalom  pecsétjével  ellátott  oklevelekkel  is  tanúsítani  
tudják;  de  mi  a  valóságos  jogállásuk?  Milyen  a  viszonyuk  Smyrnóhoz?  Ha  
nem  tudná,  Smyrno  fővárosa  nem  ötven  parszeknyire  van  magukhoz.  És  
Konom vagy Daribow?  
   –  Nekünk  semmi  közünk  sincsen  egyetlen  tartományhoz  sem  –  mondta  
Pirenne. – Mint a császár közvetlen alattvalói…  
   – Ezek többé nem tartományok – szakította félbe Haut Rodric –, ezek most  
már királyságok.  
   –  Hát  akkor  királyságok.  Nekünk  semmi  közünk  sincsen  hozzájuk.  Mint  
tudományos intézmény…  
   –  Az  ördögbe  a  tudománnyal!  –  eresztett  meg  a  másik  egy  katonás  
káromkodást,  hogy  beleizzott  a  levegő.  –  Mi  a  fenét  változtat  ez  azon  a  
tényen, hogy Smyrno bármelyik pillanatban ráteheti a kezét Terminusra?  
   – És a császár? Ő nyugodtan fog ülni a helyén?  
   Haut Rodric erőt vett magán, és higgadtabb hangon folytatta.  
   – Nézze, dr. Pirenne, maga tiszteletben tartja a császár birtokát, ugyanúgy  
tesz  Anakreón  is,  de  hátha  Smyrno  másként  vélekedik?  Ne  feledje,  hogy  
éppen most írtunk alá a császárral egy szerződést – holnap majd megmutatom  
a másolatát a maguk tanácsának –, amely a mi vállunkra helyezi a felelősséget  
azért, hogy a császár nevében fönntartsuk a rendet a volt Anakreón tartomány  
határain belül. A mi kötelességünk világos, nemde?  
   – Minden bizonnyal. De Terminus nem része Anakreón tartománynak.  
   – És Smyrno…  

----------------------- Page 42-----------------------

   –  Smyrno  tartománynak  sem  része.  Egyetlen  tartományhoz  sem  tartozik.  
Engem nem érdekel, hogy ki mit tud.  
   – De minket igen. Éppen hogy véget ért vele a háborúnk, és még mindig a  
kezében  tart  két  csillagrendszert,  amely  pedig  a  mienk.  Terminus  rendkívül  
fontos stratégiai helyzetet foglal el a két ország között.  
   Hardin kezdte unni a dolgot, és közbe vágott:  
   – Kegyelmességed mit javasol?  
   Az alkormányzó elérkezettnek látta az időt, hogy fölhagyjon a szócsatával,  
és kirukkoljon az aduval. Nem vesztegette hát az időt.  
   – A vak is látja, hogy mivel Terminus képtelen rá, hogy megvédje magát,  
Anakreónnak  kell  az  ő  érdekében  is  magára  vállalnia  ezt  a  föladatot.  Mi,  
ugyebár, nem óhajtunk beleavatkozni a belügyekbe…  
   – Ühüm! – dörmögte Hardin szárazon.  
   – … de meggyőződésünk szerint mindkét érdekelt fél  üdvét szolgálná, ha  
Anakreón katonai támaszpontot állítana föl a bolygón.  
   –  Ez  minden,  amit  akarnak,  vagyis  egy  katonai  támaszpont  valahol  a  
pusztaságban, és kész?  
   – No persze fölmerülne még a védelmező erők fönntartásának a kérdése is.  
   Hardin  visszazökkentette  a  székét  mind  a  négy  lábára,  és  könyökével  a  
térdére támaszkodott.  
   –  Végre  a  lényegnél  tartunk!  Magyarán  arról  van  szó,  hogy  Terminus  
váljék protektorátussá, és fizessen sarcot.  
   – Nem sarcot, adót. Mi megvédjük magukat, és maguk ezért fizetnek.  
   Pirenne váratlanul lesújtott az öklével a szék karfájára.  
   –  Hadd  szóljak  én,  Hardin.  Kegyelmes  uram,  én  egy  rozsdás  fityingnyit  
sem   törődöm     sem   Anakreónnal,   sem   Smyrnóval   vagy   az   önök   helyi  
politikájával  meg  kicsinyes  háborúskodásaival.  Megismétlem,  hogy  ez  egy  
államilag támogatott, adómentes intézmény.  
   –  Államilag  támogatott?  De  hát  mi  vagyunk  az  állam,  dr.  Pirenne,  mi  
viszont nem támogatjuk önöket.  
   Pirenne dühösen fölpattant a székéről.  
   – Kegyelmes uram, én itt közvetlen képviselője vagyok…  
   –  ő…  ő  fényes  felségének, a császárnak – fejezte be a mondatot Anselm  
Haut  Rodric  epésen  –,  én  viszont  Anakreón  királyának  vagyok  a  közvetlen  
képviselője. Anakreón jóval közelebb van, dr. Pirenne.  
   –  Térjünk  vissza  a  tárgyra  –  szólt  közbe  Hardin  békéltetőleg.  –  Hogyan  
gondolja    kegyelmességed      behajtani   azt   a   bizonyos    adót?   Búzában,  
burgonyában, zöldségben, jószágban?  
   Az alkormányzó tágra meresztette a szemét.  

----------------------- Page 43-----------------------

   –  Mi  az  ördögöt  beszél?  Mit  kezdenénk  mi  ezzel?  Hiszen  magunk  sem  
tudjuk hová tenni a fölöslegeinket. Természetesen aranyban. Esetleg króm és  
vanádium még jobb lenne, ha megfelelő mennyiséget tudnának szállítani.  
   Hardin elnevette magát.  
   –  Megfelelő  mennyiség!  Még  vasunk  sincs  elég.  Arany !  Vessen  egy  
pillantást a pénzünkre – dobott egy érmét a követ felé.  
   Haut Rodric elkapta, és álmélkodva forgatta a kezében.  
   – Mi ez? Acél?  
   – Eltalálta.  
   – Nem értem.  
   –  Terminusnak  gyakorlatilag  semmilyen  fémkészlete  sincsen.  Mindent  
behozunk. Következésképp aranyunk sincsen, s fizetni sem tudunk semmivel,  
hacsak nincs szükségük néhány ezer zsák burgonyára.  
   – Hát iparcikkek?  
   – Fém nélkül? Miből csináljunk gépeket?  
    Senki sem szólalt meg egy ideig, majd Pirenne próbálkozott ismét:  
   – Ez az egész vita csak szalmacséplés. Terminus nem olyan bolygó, mint a  
többi,  hanem  egy  tudományos  alapítvány,  amelynek  az  a  rendeltetése,  hogy  
létrehozza  a  nagy  Enciklopédiát.  A  mindenségit,  ember,  tartsa  tiszteletben a  
tudományt!  
   – Enciklopédiákkal nem lehet háborút nyerni – ráncolta össze a homlokát  
Haut Rodric. – Ezek szerint semmijük sincsen, hozzá még népességük is alig.  
Hát ami azt illeti, földdel is fizethetnek.  
   – Hogy érti ezt? – hökkent meg Pirenne.  
   –   Ez   a   bolygó   jószerivel   üres,   a   gazdátlan   földek   pedig   bizonyára  
termékenyek. Számos olyan nemesúr akad Anakreónon,  aki nem vetné meg,  
ha kiegészíthetné a birtokát.  
   – Ön nem gondolhatja komolyan ezt a…  
   –   Semmi      szükség    a   riadalomra,    dr.   Pirenne.    Jut  is,   marad    is  
mindnyájunknak. Ha úgy hozza a sora, hogy megegyezünk, akkor bizonyára  
sikerül majd úgy intéznünk a dolgot, hogy maguk is meg legyenek elégedve.  
Szó lehet új címekről, új birtokokról – remélem értjük egymást.  
   – Köszönöm szépen!  – mondta Pirenne epésen.  
   Ekkor Hardin jámborul megkérdezte:  
   –   Vajon   Anakreón   el   tud-e   látni   bennünket   megfelelő   mennyiségű  
plutóniummal az atomerőművünk számára? Már csak néhány évi készletünk  
maradt.  
   Pirenne nagyot nyelt, aztán mindhárman percekig tartó feszült hallgatásba  
mélyedtek.  Amikor  végre  Haut  Rodric  nagy  nehezen  megtörte  a  csendet,  
hangjából hiányzott a korábbi hetykeség:  

----------------------- Page 44-----------------------

   – Maguknak van atomerőművük?  
   –  Persze  hogy  van.  Mi  ebben  a  különös?  Úgy  hiszem,  az  atomenergia  
idestova már ötvenezer esztendős. Miért ne lenne nekünk is? Csak persze nem  
könnyű plutóniumhoz jutni.  
   – I-i-igen… – préselte ki magából a követ, majd kis szünet után feszengve  
hozzátette: – Nos, uraim, majd holnap folytatjuk. Elnézésüket kérem, uraim…  
    Pirenne követte a tekintetével, és a fogai közt sziszegte a távozó alak után:  
   – Ez az undorító, tökfejű szamár! Ez a…  
   –  Egyáltalán  nem  –  szakította  félbe  Hardin.  –  Olyan,  amilyennek  a  
környezete  megteremtette.  Értelmi  képessége  jószerivel  csak  arra  terjed  ki,  
hogy “nekem puska van a kezemben, a tiedben meg semmi”.  
    Pirenne magánkívül ráförmedt:  
   –    Mi    az    ördögöt    fecsegett    itt   összevissza     mindenféle      katonai  
támaszpontokról meg sarcról? Elment az esze?  
   –  Csöppet  sem.  Mindössze  lovat  adtam  alá,  és  hagytam  beszélni.  Ha  
észrevette,  a  végén  mégiscsak  kibökte,  mi  is  Anakreón  valódi  szándéka,  
vagyis     hogy     Terminust      nemesi      birtokokra     akarják     szétszabdalni.  
Természetesen eszem ágában sincs belemenni.  
   – Önnek nincs.  Ön nem fog belemenni. Elvégre is kicsoda ön? Aztán meg,  
ha   szabad    érdeklődnöm,      mit   akart   azzal    elérni,  hogy    kikotyogta     az  
atomerőművünket? Hisz több se kell hozzá, hogy katonai célponttá váljunk.  
   –   Igen    –  vigyorgott    Hardin     –,  olyan    katonai    célponttá,   amelytől  
tanácsosabb óvakodni. Még most sem jött rá, miért dobtam be ezt a dolgot?  
Volt egy erős gyanúm, amely be is igazolódott.  
   – Éspedig?  
   –  Éspedig  az,  hogy  Anakreónnak  nincs  többé  atomenergiája.  Ha  volna,  
akkor  a barátunk  kétségkívül  rájött  volna,  hogy a plutóniumot csak a réges- 
régi időkben használták az erőművekben. Ebből az következik, hogy az egész  
Periférián  nincs  többé  atomenergia.  Az  biztos,  hogy  Smyrnónak  nincsen,  
egyébként  Anakreón  nem  nyerte  volna  meg  a  legutóbbi  háború  legtöbb  
csatáját. Érdekes, ugye, vagy nem találja?  
   –  Eh!  –  legyintett  Pirenne,  és  vadkanként  elcsörtetett.  Hardin  csendes  
mosollyal nézett az öreg után.  
    Eldobta a szivar maradékát, és föltekintett a szélesen elnyújtózó Galaxisra.  
“Visszatértünk az olajhoz meg a szénhez, mi?” – dörmögte maga elé, és amit  
még ezenkívül gondolt, azt mélyen magába rejtette.  

3.  

----------------------- Page 45-----------------------

Hardin igazat mondott, hogy a Journal nem az ő tulajdona, de csak formális  
értelemben. Hardin volt a lelke annak a törekvésnek, hogy Terminus autonóm  
közigazgatást nyerjen, és ő volt az első választott polgármester is, így hát nem  
volt  meglepő,  hogy  ha  nincs  is  a  nevén  egyetlen  Journal-részvény  sem,  
különféle  fondorlatos  úton-módon  a  részvényállomány  hatvan  százalékát  ő  
ellenőrzi.  
    Ennek megvoltak a módjai.  
    Következésképpen amikor Hardin Pirenne előtt azzal  a javaslattal kezdett  
előhozakodni,  hogy  ő  is  részt  vehessen  az  igazgató  tanács ülésein, nem volt  
egészen  véletlen,  hogy  a  Journal  is  ilyen  értelmű  kampányba  fogott.  És  az  
Alapítvány történetének első tömeggyűlését is megrendezték, és az szintén azt  
követelte, hogy a város is legyen képviselve a “nemzeti” kormányban.  
   A vége az lett, hogy Pirenne fogcsikorgatva bár, de beadta a derekát.  
    Hardin, aki az asztal végén kapott, ültében azon morfondírozott, mért van  
az,   hogy   a   természettudósok   ilyen   rossz   politikusok.   Talán   azért,   mert  
túlságosan beleélték magukat a tények kérlelhetetlenségébe, és sehogyan sem  
képesek idomulni az emberi forgandósághoz?  
    Bármint  légyen  is,  bal  kéz  felől  most  itt  ült  mellette  Tomaz  Sutt  és  Jord  
Fara, tőle jobbra Lundin Crast és Yate Fulham, míg vele szemben az asztalfőn  
Pirenne   elnökölt.   Természetesen   mindannyiukat  jól   ismerte,  bár   most  a  
különleges  alkalomra  való  tekintettel  mintha  mindenki  az  ünneplő  ábrázatát  
öltötte volna magára.  
    Hardin végigszunyókálta a bevezető formalitásokat, és csak akkor kapta föl  
a fejét, amikor Pirenne hörpintett a vizespohárból, és megszólalt:  
   – Nagy  örömömre szolgál, hogy közölhetem a tisztelt igazgató tanáccsal,  
miszerint legutóbbi ülésünk óta értesítést kaptam arról, hogy két héten belül  
Terminusra érkezik Lord Dorwin, a Birodalom kancellárja. Biztosra vehetjük,  
hogy  mihelyt  a  császár  tisztában  lesz  a  helyzettel,  Anakreónnal  fönnálló  
vitánk teljes megelégedésünkre elsimítást nyer.  
    Elmosolyodott, és az asztal túlsó végén ülő Hardinra nézett.  
   – A Journalt ez irányban már informáltuk.  
    Hardin  magában  kuncogott.  A  napnál  is  világosabb,  hogy  többek  között  
azért bocsátották be ebbe a szentek szentélyébe, hogy Pirenne elhenceghessen  
előtte ezzel az értesülésével.  
    Közömbös hangon megkérdezte:  
   – Az általánosságokon túl, mit remélnek Lord Dorwin látogatásától?  
   A kérdésre Tomaz Sutt válaszolt, akinek megvolt az a rossz szokása, hogy  
ha rájött a fontoskodás, harmadik személyben beszélt az emberekhez:  

----------------------- Page 46-----------------------

   –  Kell-e  bizonygatni,  hogy  Hardin  polgármester  hivatásos  cinikus?  Hisz  
épp  ő  ne  tudná,  hogy  mi  sem  valószínűtlenebb,  mint  hogy  a  császár  eltűrné  
személyes jogainak megsértését?!  
   – Miért, mit tenne, ha mégis megsértenék?  
   A bizottság bosszúsan felhördült.  
   –  Rendreutasítom!  –  mondta  Pirenne,  s  pillanatnyi  szünet  után:  –  Amit  
mond, az a felségsértés határát súrolja.  
   – Ezt tekintsem úgy, mint a kérdésemre adott választ?  
   – Igen! Ha nincs más mondanivalója…  
    –  Csak  lassan  a  testtel!  Szeretnék  kérdést  föltenni.  Ezen  a  diplomáciai  
lépésen  kívül,  amely  vagy  hoz  valamit,  vagy  nem,  történt-e  valamilyen  
konkrét intézkedés az anakreóni fenyegetés elhárítására?  
   Yate Fulham egyik kezével megpödörte hetyke, vörös bajuszát.  
   – Ezek szerint ön úgy látja, hogy fenyegetnek bennünket?  
   – Ön nem?  
   – Semmiképpen. A császár… – kezdte volna kioktató hangon.  
   –  A  mindenségit!  –  tört  ki  Hardin bosszúsan.  –  Mi  ez?  Egyre-másra  úgy  
emlegetik  a  császárt,  meg  a  Birodalmat,  mint  valami  varázsszót.  A  császár  
ötvenezer  parszekre  van  innen,  és  kétlem,  hogy  egy  fikarcnyit  is  törődne  
velünk. S ha igen, akkor is mit tud csinálni? Ami a birodalmi hajóhadból erre  
a  térségre  jutott,  az  most  a  négy  királyság  kezében  van,  többek  között  
Anakreónéban.   Lássák   be   végre,   hogy   nekünk   nem   szavakkal,   hanem  
fegyverekkel kell válaszolnunk a kihívásra!  
   Figyeljenek  ide!  –  folytatta.  –  Eddig  két  hónapot  nyertünk  azzal,  hogy  
bogarat    ültettünk    Anakreón       fülébe,   mintha     volna    atomfegyverünk.  
Mindnyájan   tudjuk   persze,   hogy   ennek   csak   a   fele   igaz.   Van   ugyan  
atomenergiánk,  de  csak  polgári  célra,  s  arra  is  kevés.  Erre  hamarosan  ők  is  
rájönnek, és önök csalódnak, ha azt hiszik, hogy repesni fognak az örömtől,  
amiért az orruknál fogva vezettük őket.  
   – De kedves uram…  
   – Várjon, még nem fejeztem be! – Hardin kezdte elemében érezni magát. –  
Szép  dolog,  hogy  ideráncigáljuk  azt  a  kancellárt,  de  sokkal  szebb  lenne,  ha  
néhány  nagy  ostromágyút  is  hozna  magával,  persze  atomlövedékhez  valót.  
Uraim,    két   hónapot    elvesztegettünk,     és  nem    biztos,   hogy    lesz  még  
elvesztegetni való újabb két hónapunk. Halljuk, mit javasolnak!  
    Lundin Crast szólalt meg, hosszú orrát dühösen ráncolva:  
   – Ha ön az Alapítvány militarizálását javasolja, úgy vegye tudomásul, hogy  
én  hallani  sem  akarok  róla.  Ezzel  tanújelét  adnánk  annak,  hogy  nyíltan  a  
politika   mezejére   léptünk.   Mi,   polgármester   úr,   tudományos   alapítvány  
vagyunk és semmi más.  

----------------------- Page 47-----------------------

    Sutt vette föl a fonalat:  
    –  És  ezen  túlmenőleg,  ez  az  ember  azt  sem  veszi  számításba,  hogy  a  
fegyverkezés  embereket  –  értékes  embereket  –  vonna  el  az  Enciklopédiától.  
Bármi történjék is, ezt nem lehet megengedni.  
    –   Nagyon   igaz!   –   bólintott   Pirenne.   –   Az   Enciklopédia   mindig   és  
mindennél előbbvaló.  
    Hardin magában a fogát csikorgatta. Úgy látszik, az Enciklopédia a tanács  
agyára ment. A hangja jeges volt:  
    –  Eszébe    jutott-e   valaha   is  ennek    a   nagybecsű     testületnek,   hogy  
Terminusnak netalán egyéb érdekei is lehetnek az Enciklopédián kívül?  
    –  Nem     tudom    fölfogni,   Hardin    –  replikázott   Pirenne   –,   hogy    az  
Alapítványnak bármilyen más érdeke is lehetne az Enciklopédián kívül.  
    –  Én  nem  azt  mondtam,  hogy  az  Alapítványnak;  én  azt  mondtam,  hogy  
Terminusnak. Attól tartok, nincs tisztában a helyzettel. Több mint egymillióan  
élünk  itt  Terminuson,  és  ebből  a  számból  alig  százötvenezren  dolgoznak  
közvetlenül  az  Enciklopédiának.  Nekünk  ez  otthonunk.  Mi  itt  születtünk.  
Farmjainkhoz,  házainkhoz,  gyárainkhoz  képest  az  Enciklopédia  nem  sokat  
jelent nekünk. Mi azokat meg akarjuk védelmezni…  
    Lehurrogták.  
    –   Első   az   Enciklopédia   –   sziszegte   Crast   a   foga   között.   –  Nekünk  
küldetésünk van, amit be kell töltenünk.  
    –Küldetés!  Ördög  és  pokol!  –  ordított  most  már  Hardin.  –  Ötven  évvel  
ezelőtt ez talán igaz lehetett, de itt már egy új generáció él.  
    –  Ennek  semmi  köze  a  dologhoz  –  ellenkezett  Pirenne.  –  Mi  tudósok  
vagyunk.  
    Hardin számára betelt a pohár.  
    – Ne mondja! Valóban? Mit kell hallanom! Vagy csak képzelődöm talán?  
A  maguk  bandája  itten  tökéletes  példája  annak,  mi  volt  a  Galaxis  baja  a  
legutóbbi    évezredek     során.   Miféle   tudomány      az,  amely    évszázadokra  
félrebújik ide csak azért, hogy összehordja azt, amit a tudósok az utóbbi ezer  
esztendőben  kidolgoztak?  Nem  gondoltak  még  arra,  hogy  előrenézzenek,  
továbbfejlesszék az ő ismereteiket? Ugyan! Önök egészen jól érzik magukat a  
posványban. Ami azt illeti: az egész Galaxis, ki tudja, már mióta. Ez az oka,  
hogy  a  Periféria  lázong;  ezért  szakad  meg  a  közlekedés;  ebből  fakad,  hogy  
vége-hossza  nincs  a  kicsinyes  háborúságoknak;  ezért  van  az,  hogy  egész  
rendszerek  elfelejtik  az  atomenergiát,  és  visszasüllyednek  a  vegyi  energia  
barbár korába. Ha tudni akarják – harsogta –, a Galaxis a vesztébe rohan!  
    A  fölindultságtól  levegő  után  kapkodva  lehuppant  a  székére,  ügyet  sem  
vetve  rá,  hogy  ketten-hárman  is  próbáltak  egyidejűleg  vitába  szállni  vele.  
Végül Crastnak sikerült megragadnia a szót:  

----------------------- Page 48-----------------------

    –  Nem  tudom,  mit  akar  elérni,  polgármester  úr,  ezekkel  a  hisztérikus  
kijelentéseivel.  Egy  bizonyos:  semmiféle  építő javaslattal  nem járul  hozzá  a  
vitához. Elnök úr, indítványozom, hogy az előttem fölszólaló szavait töröljük  
a jegyzőkönyvből, és ott folytassuk a vitát, ahol félbeszakadt.  
    Jord  Fara  most  először  zökkent  ki  a  nyugalmából.  Mind  ez  ideig  távol  
tartotta  magát  a  vitától,  még  akkor  is,  amikor  forráspontig  hevültek  az  
indulatok.  Most  azonban  megeresztette  öblös  basszus  hangját,  amely  méltó  
volt kis híján másfél mázsás alakjához:  
    – Uraim, nem feledkeztünk meg valamiről?!  
    – Miről? – fordult feléje Pirenne ingerülten.  
    –  Arról,    hogy    egy   hónap     múlva    fogjuk    ünnepelni     az   ötvenedik  
évfordulónkat – jelentette ki sokatmondóan; megvolt az a képessége, hogy a  
leglaposabb   dolgoknak   is   a   legnagyobb   mélyértelműség   színezetét   tudta  
kölcsönözni.  
    – No és?  
    – És ezen az évfordulón – folytatta Fara mit sem zavartatva magát – Hari  
Seldon  kriptája  meg  fog  nyílni.  Nem  gondolkoztak  még  el  azon,  vajon  mi  
lehet a kriptában?  
    –  A  jó  ég  tudja.  Valamilyen  szokásos  dolog.  Talán  egy  rutin  üdvözlő  
beszéd. Nem hinném, hogy bármilyen jelentőséget is kellene tulajdonítanunk a  
kriptának, habár a Journal – nézett Hardinra, aki visszavicsorított rá – ügyet  
próbált csinálni belőle. Le kellett állítanom a dolgot.  
    – Úgy – mondta Fara –, de hátha téved? Vagy nem ütött szöget a fejébe –  
szünetet  tartott,  majd  ujját  tömzsi  orrára  helyezve  folytatta  –,  hogy  a  kripta  
nagyon is jókor nyílik meg?  
    – Azt akarja tán mondani, hogy nagyon is rosszkor? – dörmögte Fulham. –  
Van elég gondunk anélkül is.  
    – Lehet-e fontosabb dolog, mint Hari Seldon üzenete? Kötve hiszem.  
    Fara  egyre  inkább  magára  öltötte  a  főpapi  pózt.  Hardin  elgondolkodva  
pihentette rajta a tekintetét. Mire akar vajon kilyukadni?  
    – Azt kell hinnem – folytatta Fara elégedetten –, hogy önök, úgy látszik,  
megfeledkeznek arról, hogy Seldon korunk legnagyobb pszichológusa volt, és  
ő a mi Alapítványunk atyja.  
    Jogos az a föltételezésünk, miszerint tudományát arra használta föl, hogy a  
közeljövő történelmének a valószínű alakulását földerítse. Ha így áll a dolog,  
aminek, ismétlem, nagy a valószínűsége, akkor minden bizonnyal megtalálta a  
módját  annak,  hogy  figyelmeztessen  bennünket  a  veszélyre,  és  talán  még  a  
kivezető utat is megmutassa. Ha nem tudnák, az Enciklopédia nagyon kedves  
volt a szívének.  
    A jelenlevőkön zavart kétkedés lett úrrá. Pirenne a torkát köszörülte.  

----------------------- Page 49-----------------------

    –  Há-át,  én  nem  is  tudom… A pszichológia fontos tudomány, viszont ha  
nem  tévedek,  jelen  pillanatban  nincs  közöttünk  egyetlen  pszichológus  sem.  
Félek, hogy ingoványos talajra tévedünk.  
    Fara Hardinhoz fordult.  
    – Nem tanult maga pszichológiát Alurinnál?  
    –  De  igen  –  válaszolt  Hardin  elmerengve  –,  igaz,  hogy  nem  sikerült  
befejeznem a tanulmányaimat. Mérnökpszichológus szerettem volna lenni, de  
ennek itt nem volt tere, ezért mi mást tehettem? Politikusnak mentem. A kettő  
lényegében egy és ugyanaz.  
    – Mi a véleménye a kriptáról?  
    – Nem is tudom – felelte Hardin óvatosan.  
    Az  ülés  végéig  aztán  meg  sem  szólalt,  pedig  ismét  szőnyegre  került  a  
birodalmi kancellár dolga.  
    Az igazság az, hogy nem is figyelt oda. Gondolatai  új vágányon indultak  
el,  és  lassacskán  kezdtek  összeállni  a  dolgok.  Mint  az  összerakós  játékban:  
egy-két apróbb görbület már egymásba illeszkedett.  
    A kulcsot pedig a pszichológia jelentette. Ebben biztos volt.  
    Kétségbeesetten  próbálta  visszaidézni  magában  a  valaha  tanult  elméleti  
pszichológiát, és ez rögtön ráterelte őt a helyes útra.  
    Egy  olyan  nagy  pszichológus,  mint  Seldon,  ki  tudta  bogozni  az  emberi  
indulatokat és reakciókat annyira, hogy fő vonásaiban képes legyen előre látni  
a jövő történelem alakulását.  
    Ez pedig azt jelentette – ejha!  

4.  

Lord  Dorwin  burnótozott.  Ezenkívül  hosszú  hajat  viselt,  amelyet  rafinált  
csigákba bodorított, ehhez járult két oldalról egy-egy bozontos, szőke barkó,  
amelyet     gyengéden       meg-megsimogatott.        A    beszéde     simára     csiszolt  
kinyilatkoztatásokból állt, s raccsolva elharapta az r-eket.  
    Hardin  pillanatnyilag  nem  ért  rá,  hogy  további  okokat  sorakoztasson  föl,  
miért  érzett  első pillanattól kezdve ellenszenvet a nemes kancellár iránt. No  
persze,  ott  volt  még  egyik  kezének  elegáns  mozdulata,  amellyel  szavait  
kísérte, meg az a kiszámított leereszkedés, amellyel még a puszta igenjeit is  
kinyilatkoztatta.  
    De hát most azon főtt a feje, hogy előkerítse őt. Félórája, hogy Pirenne-nel  
együtt szőrén-szálán eltűnt, egyszerűen elpárolgott, a fene esne belé.  
    Hardin meg volt győződve róla, hogy Pirenne csak örülne, ha ő nem volna  
jelen az előzetes megbeszéléseken.  

----------------------- Page 50-----------------------

   Pedig Pirenne-t itt látták, ebben a szárnyban és ezen az emeleten. Nem kell  
mást tennie, csak sorba nyitogatni a szobákat. Félúton sem tartott, amikor az  
egyik  elsötétített  szobában,  a  kivilágított  ernyő  előtt  megpillantotta  Lord  
Dorwin félreismerhetetlen frizurakölteményét.  
   Lord Dorwin a belépő férfi felé fordult.  
   –   Ah,   Hahdin!   Bennünket   kehes,   nemde   báh?   –   Feléje   nyújtotta   a  
tubákosszelencéjét; giccsesen túlcicomázott holmi, mire a főúr fölszippantott  
egy csipetnyit, és megelégedetten elmosolyodott.  
   Pirenne mogorván összeráncolta a homlokát, de Hardin közönyösen nézett  
vissza rá.  
   A pillanatnyi csendet csak Lord Dorwin szelencéjének kattanása törte meg.  
A lord eltette a szelencét, aztán Hardinhoz fordult.  
   – Nagy dolog ez a maguk Enciklopédiája, Hahdin. Hangban minden idők  
legmagasztosabb alkotásaihoz lehet csak méhni.  
   –  Legtöbbünk  így  vélekedik,  mylord.  Ez  az  alkotás  azonban  még  nincs  
teljesen megalkotva.  
   –  Keveset  láttam  a  maguk  Alapítványának  az  ütőképességéből,  de  az  is  
elég   ahhoz,    hogy    kijelentsem:     nincs   okom     aggodalomha       ebben    a  
vonatkozásban. – Pirenne felé bólintott, aki elégedett meghajlással válaszolt.  
   “Micsoda szeretetünnepség” – gondolta Hardin.  
   – Mylord, én nem az ütőképesség hiányát hánytorgattam föl, inkább arra a  
nagyon  is  túlzott  ütőképességre  utaltam,  amelyről  az  anakreóniak  tanúságot  
tesznek, csakhogy egészen más, rombolóbb irányban.  
   –  Ó,  igen,  Anakreón.  –  Lekicsinylő  kézmozdulattal:  –  Éppen  most jövök  
onnan.  Micsoda  bavbáh  bolygó!  Nem  tudom  fölfogni  ésszel,  hogy  embehi  
lények képesek legyenek itt, az isten háta mögött élni. Semmi sincs meg, ami  
egy kultuvált úviembeh legelemibb szükségleteit is kielégítené; hiányoznak a  
komfoht     és    kényelem     legalapvetőbb      kívánalmai;     az    a   mélységes  
elmahadottság, amelyben…  
   Hardin szárazon félbeszakította:  
   – Sajnos, az anakreóniaknak megvannak az elemi eszközeik a háborúhoz,  
és rendelkeznek a rombolás alapvető kívánalmaival.  
   –  Pehsze, pehsze.  –  Lord  Dorwint  láthatóan bosszantotta, hogy a mondat  
közepén  félbeszakították.  –  De  hagyjuk  most  a  hivatalos  ügyeket.  Semmi  
kedvem sincs most ezekkel foglalkozni. Doktoh Pivenne, nem mutatná meg a  
második kötetet? Kéhem, legyen szíves!  
   A  fény  kialudt,  és  a  következő  félórában  Hardin  akár  Anakreónon  is  
lehetett volna, annyit sem törődtek vele. A képernyőn megjelenő könyv nem  
sokat mondott neki, nem is nagyon próbált odafigyelni, Lord Dorwin azonban  
időről időre egészen emberi módon izgalomba jött. Hardin megfigyelte, hogy  

----------------------- Page 51-----------------------

az  izgalomnak  ezekben  a  pillanataiban  a  kancellár  nem  harapta  el  az  r-eket  
sem.  
   Amikor újból világos lett, Lord Dorwin lelkendezve kitört:  
   –   Nagyszehű.      Pazah!    Hahdin,    maga     nem    foglalkozik    véletlenül  
avcheológiával?  
   –   He?   –   zökkent   ki   Hardin   elmélázásából.   –   Nem,   mylord,   nem  
mondhatnám.   Eredetileg   pszichológus   szerettem   volna   lenni,   aztán   úgy  
döntöttem, hogy politikus leszek.  
   –  Ah!  Éhdekes  pálya,  kétségkívül  éhdekes.  Én  magam,  hm  –  hatalmasat  
szippantott a tubákból –, belekontáhkodom az avcheológiába.  
   – Igazán?  
   – Őlordsága – buzgólkodott Pirenne – igen alapos ismerője a területnek.  
   –  Hát,  lehetséges, lehetséges – mondta őlordsága önelégülten. – Szöhnyű  
sokat dolgoztam a tudományban. Ami azt illeti, hendkívül nagy olvasottsággal  
vendelkezem. Áthágtam magam az egész Jandunon, Obijasin, Khomwillen –  
mindenkin, ha tudni akahja.  
   –  Természetesen  ismerem  a  nevüket,  de bevallom,  semmit  sem  olvastam  
tőlük – mondta Hardin.  
   –  Nagyon  helytelen,  kedves  bahátom.  Bőven  megtéhülne  a  fáhadsága.  
Lám, most is hatáhozottan meg vagyok győződve hóla, hogy máh csak azéht  
is  megéhte  eljönni  ide  a  Pehiféhiáva,  hogy  lássam  ezt  a  Lameth-példányt.  
Nem  fogja  elhinni,  de  a  könyvtáhamban  sincs  belőle  egyetlen  példány  sem.  
Aphopó,  doktoh  Pivenne,  nem  feledkezett  meg,  ugye,  az  ígéhetéhől,  hogy  
mihe elutazom, készíttet belőle egy másolatot a számomha?  
   – Boldogan.  
   – Ha nem tudná – folytatta a kancellár kegyesen –, Lameth nagyon éhdekes  
új adalékkal szolgál az ehedetkéhdéshől meglevő kohábbi ismeheteimhez.  
   – Milyen kérdésről? – kérdezte Hardin.  
   –  Az  ehedetkéhdéshől.  Vagyis  hogy  honnan  száhmazik  az  embehi  nem.  
Azt  csak  tudja,  hogy  az  elfogadott  nézet  szehint  az  embehi  nem  ehedetileg  
csupán egyetlen bolygóhendszeht népesített be.  
   – Ó, igen, erről tudok.  
   –  Azt pehsze  senki  sem  tudja,  melyik  volt  az  a  vendszeh  – beleveszett a  
hégiség ködébe. Ehhe vonatkozóan többféle elmélet létezik. Egyesek szehint a  
Szihiusz. Mások hagaszkodnak az Alpha Centauvihoz vagy a Solhoz vagy a  
61. Cygnihez – amint látja, mindegyik a Szihiusz-szektohban van.  
   – És mit állít Lameth?  
   – Ó, ő teljesen új ösvényen indul el. Azt bizonygatja, hogy az avcheológiai  
leletek  tanúsága  szehint  az  Ahctuhus-hendszeh  hahmadik  bolygóján  máh  
akkoh is élt embeh, amikoh még semmi nyoma sem volt az űhhajózásnak.  

----------------------- Page 52-----------------------

   – Amiből az következik, hogy ott volt az emberiség bölcsője?  
   – Talán. Csak akkoh mondhatok biztosat, ha alaposan áttanulmányozom és  
méhlegelem     a  bizonyítékait.   Látnom    kell,  mennyihe    megbízhatóak     a  
megfigyelései.  
   Hardin egy darabig nem szólt egy szót sem. Majd kisvártatva:  
   – Mikor írta Lameth a könyvet?  
   –  Ó,  úgy  nyolcszáz  évvel  ezelőtt.  Pehsze  jóhészt  Gleen  kohábbi  művéhe  
alapozta a magáét.  
   –  Akkor  meg  mért  kell  rá  építeni?  Mért  nem  megy  el   személyesen  
Arcturusra, és mért nem tanulmányozza ott a leleteket?  
   Lord Dorwin fölvonta a szemöldökét, és kapkodva a szelencéje után nyúlt.  
   – Minek, mi éhtelme lenne ennek, dhága bahátom?  
   – Mi más, mint hogy első kézből szerezze meg az információit.  
   –  De  hát  mi  szükség  van  ehhe?  Hova  lehet  eljutni  ezzel  a  szokatlan  
módszehhel, ezzel a meddő pepecseléssel? Ezzel a kohlátolt empihizmussal?  
Nézze,   nekem   megvannak   az   összes   hégi   mesteheknek,      a   múlt   nagy  
hégészeinek a munkái. Én aztán méhlegre teszem őket, összevetem az eltéhő  
véleményeket, kihámozom az ellentmondó állításokat, kiemelem az igazat, és  
eljutok  egy  következtetésbe.  Ez  a  tudományos  módszeh.  Legalábbis  –  tette  
hozzá leereszkedőleg – ahogyan én megítélem. Milyen kibívhatatlanul duhva  
módszeh  lenne  az,  ha  elmennék  Ahcturusba  vagy  a  Solva,  s  magam  is  ott  
téblábolnék, ahol a hégi mestehek máh föltáhták a tehepet, méghozzá sokkal  
ehedményesebben, mint amihe mi képesek lehetnénk.  
   – Értem – mormolta Hardin udvariasan. “Tudományos módszer – ördög és  
pokol! Nem csoda, hogy a Galaxis a dugába dől.”  
   – Jöjjön, mylord – lépett közbe Pirenne –, azt hiszem, ideje visszatérnünk.  
   – Ó, pehsze, azt hiszem, éppen ideje.  
   Mielőtt elhagyták volna a szobát, Hardin utánuk szólt:  
   – Mylord, kérdezhetek valamit?  
   Lord Dorwin nyájasan elmosolyodott, és kegyesen intett.  
   –   Hogyne,   kedves   bahátom.    Boldogan    állok  a   rendelkezéséhe.   Ha  
szegényes tudásomból átadhatok magának valamit…  
   – Kérdésem nem éppen az archeológiával kapcsolatos, mylord.  
   – Nem?  
   – Nem. A következőkről van szó: tavaly ide a Terminusra is eljutott a híre,  
hogy   a  Gamma      Androméda     V.   bolygóján   fölrobbant   egy   erőmű.   A  
szerencsétlenség  részleteiről  azonban  nem  értesültünk.  Meg  tudná  mondani,  
mi történt pontosan?  
   Pirenne szája bosszúsan lebiggyedt.  

----------------------- Page 53-----------------------

    – Csodálkozom, hogy ilyen, egyáltalán ide nem illő kérdésekkel bosszantja  
őlordságát.  
    – Hagyja csak, doktoh Pivenne – intette le a kancellár. – Nincs semmi baj.  
Különben sincs sok mondanivalóm a dologhól. Az ehőmű valóban fölhobbant,  
és óhiási kataszthófát okozott. Azt hiszem, több millió ember elpusztult, és a  
bolygónak  legalább  a  fele  homba  dőlt.  Ami  azt  illeti,  a  kohmány  komolyan  
fontolgatja  egy  olyan  intézkedésnek  a  meghozatalát,  amely  kohlátozná  az  
atomenehgia  nyakló  nélküli  alkalmazását  –  no  pehsze  ez  nem  olyan  dolog,  
ami a nyilvánosság elé tahtozik.  
    – Értem – mondta Hardin –, de mi volt a baj az erőművel?  
    – Ki tudná megmondani? – válaszolt Lord Dorwin közömbösen. – Néhány  
évvel    ezelőtt   máh    egyszeh     fölmondta     a   szolgálatot,   és   állítólag   az  
alkathészcsehét  meg  a  javítást  kontáh  módha  végezték  el.  Hisz  olyan  nehéz  
manapság  valakit  is  találni,  aki  éhtene  az  ehőműhendszehek  bonyolultabb  
technikai hészleteihez – fejezte be, siralmas képpel szippantva a burnótból.  
    – Tudatában van annak – szögezte neki a kérdést Hardin –, hogy a Periféria  
független királyságai végképp elfelejtették az atomenergiát?  
    – Igazán? Ez engem egyáltalán nem lep meg. Bavbáh bolygók – de az ég  
szehelméhe, kedves bahátom, ne nevezze őket függetleneknek. Meht, ugyebáh  
nem azok. Bizonyságai ennek a velük kötött egyezmények. Ezekben elismehik  
a  császáh  felségjogát.  Pehsze  há  voltak  kényszehülve,  meht  egyébihánt  nem  
léptünk volna egyezményhe velük.  
    – Ez mind igaz lehet, ennek ellenére mégis jókora cselekvési szabadsággal  
rendelkeznek.  
    –  Meglehet,  hogy  jókoha.  De  az  aligha  számít  valamit  is.  A  Bihodalom  
csak  nyeh  vele,  ha  a  Pehiféhia  a  saját  ehőfohhásaiból  él,  mint  ahogy többé- 
kevésbé így is van. Tudja, nekünk semmi hasznunk sincs belőlük. Szehfölött  
bahbáh bolygók. Alig ismehik a civilizációt.  
    –  Valaha  ők  is  civilizáltak  voltak.  Anakreón  egyike  volt  a  leggazdagabb  
rendszereknek az egész határvidéken. Ha jól tudom, még Vegát is fölülmúlta.  
    – De hát, Hahdin, ennek máh több száz éve. Ez még nem jelent semmit. A  
hégi  nagy  időkben  egészen  más  volt  a  helyzet.  Mi  máh  másfajta  embehek  
vagyunk,  ugyebáh.  Különben,  Hahdin,  micsoda  egy  makacs  embeh  maga.  
Megmondtam  éhthetően,  hogy  a  mai  napon  nem  vagyok  hajlandó  hivatalos  
ügyekhől táhgyalni. Doktoh Pivenne figyelmeztetett pedig há, hogy maga nem  
fog  nyugtomat  hagyni.  De  hát  én  se  vagyok  máh  mai  gyehek.  Hagyjuk  
holnapha a dolgot.   

5.  

----------------------- Page 54-----------------------

Ez volt a második igazgató tanácsi ülés, amióta Hardint is meghívták, hacsak  
nem számítjuk azokat a közvetlen megbeszéléseket, amelyek a tanács tagjai és  
az  azóta  már  eltávozott  Lord  Dorwin  között  lezajlottak.  A  polgármesternek  
mégis  határozottan  az  volt  az  érzése,  hogy  legalább  egy,  ha  nem  kettő,  sőt  
három  olyan  tanácskozást  is  tartottak,  amelyekre  ő  valahogyan  nem  kapott  
meghívást.  
   Erre se kapott volna – gondolta –, ha nincs az az ultimátum.  
   Legalábbis  a  lényegét  tekintve  ultimátum  volt,  habár  a  vizigrafált  irat  
fölületes elolvasatából azt hihetné az ember, hogy mindössze két hatalmasság  
közötti kölcsönös üdvözlésről van szó.  
   Hardin óvatosan kezébe fogta az iratot. Cikornyás üdvözléssel kezdődött:  
“Őhatalmasságától,  Anakreón királyától barátjának és testvérének, dr. Lewis  
Pirenne-nek,   az   Egyes  Számú  Enciklopédia  Alapítvány  igazgató  tanácsa  
elnökének”;  a  végén  pedig  egy  jókora,  sokszínű,  bonyolult  szimbolikájú  
pecsét ékeskedett.  
   Ennek ellenére mégiscsak ultimátum volt.  
   –   Kiderült  –  kezdte  Hardin  –,  hogy  mégsem  volt  olyan  sok  időnk:  
mindössze három hónap. De ezt a rövid időt is haszontalanul elpocsékoltuk.  
Ez a micsoda itten egy hetet ad nekünk. Mit fogunk most tenni?  
   Pirenne gondterhelten ráncolta a homlokát.  
   –  Kell  valamilyen  kibúvónak  lennie.  Teljességgel  fölfoghatatlan,  hogy  a  
végsőkig  mernék  feszíteni  a  húrt  annak  ismeretében,  amiről  Lord  Dorwin  
biztosított bennünket a császár és a Birodalom álláspontját illetően.  
   Hardin fölfortyant:  
   – Úgy! És ön az anakreóni királynak is tudomására hozta ezt az állítólagos  
álláspontot?  
   –  Igen,  miután  szavazásra  bocsátottam  a  javaslatot,  amely  elnyerte  az  
igazgatóság egyhangú jóváhagyását.  
   – És mikor történt ez a szavazás?  
   –  Nem  hinném,  hogy  bármiben  is  felelősséggel  tartoznék  önnek,  Hardin  
polgármester – vágott vissza Pirenne sértett méltósággal.  
   – Rendben van. Nem mintha olyan nagyon érdekelne a  dolog. Csupán van  
egy olyan érzésem – mondta Hardin gúnyosan lebiggyesztve a szája szélét –,  
hogy  Lord  Dorwin  értékes  beavatkozásának  diplomáciai  úton  való  közlése  
provokálta  ki  ezt  a baráti jegyzékecskét.  Egyébként  még  talán  vártak  volna,  
habár nem hinném, hogy az így nyert idő valamit is segített volna Terminuson,  
ha figyelembe vesszük az igazgatóság hozzáállását.  
   – És hogy jutott erre az érdekes következtetésre, polgármester úr? – szólalt  
meg Yate Fulham.  

----------------------- Page 55-----------------------

    –  Nagyon  is  egyszerűen.  Mindössze  elő  kellett  vennem  a  józan  eszemet,  
ami egyébiránt nem nagyon járja mostanában. Ha nem tudná, van egy olyan  
ága  az  emberi  tudománynak,  amit  szimbolikus  logikának  hívnak,  és  az  
kiválóan  alkalmas  arra,  hogy  kigyomláljuk  az  emberi  nyelvből  az  értelmet  
fojtogató gizgazt.  
    – Mit akar ezzel mondani? – kérdezte Fulham.  
    – Én éltem ezzel a módszerrel. Többek között például alkalmaztam erre a  
dokumentumra  itt.  Ami  azt  illeti,  nekem  magamnak  nem  nagyon  volt  rá  
szükségem,  mert  én  mindjárt  láttam,  mi  van  benne,  de  úgy  gondoltam,  öt  
természettudósnak        szimbólumok        segítségével      könnyebben       el    tudom  
magyarázni a tartalmát, mint szavakkal.  
    Hardin  kivett  néhány  lapot  a  keze ügyében levő irattartóból, és maga elé  
terítette őket.  
    –  Egyébként  nem  én  hajtottam  végre  a  műveletet  –  mondta.  –  Amint  
láthatják, Muller Hok a logikai részlegről írta alá az elemzést.  
    Pirenne   áthajolt   az   asztal   fölött,   hogy  jobban   szemügyre   vehesse  az  
iratokat.  
    –  Az  Anakreónról  jött  üzenet  különben  nem  jelentett  nehéz  problémát  –  
folytatta Hardin –, mert akik írták, a tettek és nem a szavak emberei. Minden  
nehézség   nélkül   le   lehet   bontani   arra   az   egyenes   és   kertelés   nélküli  
kijelentésre,  amely,  ha  az  önök  szemei  előtt  levő  jeleket  szavakra  fordítjuk,  
nagyjából így hangzik: “Egy héten belül megadjátok nekünk, amit követelünk,  
különben ripityára verünk benneteket, és úgy vesszük el.”  
    Az   igazgatósági   tagok   némán   végigfutottak   a   jeleken,   aztán   Pirenne  
visszaült a helyére, és nyugtalanul köszörülte a torkát.  
    –  Nos  hát,  lát  valamilyen  kibúvót,  dr.  Pirenne?–  szögezte  neki  a  kérdést  
Hardin.  
    – Nem nagyon.  
    – No látja. – Hardin új papírlapokat terített maga  elé. – Amit most maguk  
előtt látnak, az a Birodalom és Anakreón közötti szerződés, amelyet egyébként  
a Birodalom részéről ugyanaz a Lord Dorwin írt alá, aki itt járt a múlt héten,  
no és itt van a szerződés a szimbólumok nyelvére fordítva.  
    A  szerződés  öt  sűrűn  írt  oldalt  foglalt  el,  míg  az  analízis  alig  fél  oldalra  
terjedt.  
    –  Amint     látják,  uraim,    a   szerződés    szövegének      mintegy     kilencven  
százaléka  elpárolgott  az  elemzés  során,  mint  aminek  semmi  jelentősége  
sincsen, ami viszont visszamaradt, az a következő érdekes végösszeget adja:  
    “Anakreón kötelezettségei a Birodalom iránt: Nulla!”  
    “A Birodalom hatalma Anakreón fölött: Nulla!”  

----------------------- Page 56-----------------------

    Az  öt  férfi  ezúttal  is  figyelmesen  követte  az  érvelést,  amelyet  gondosan  
visszavetített  a  szerződés  szövegére,  s  a  vizsgálódás  eredményét  Pirenne  
öntötte gondterhelt szavakba:  
    – A levezetés helyesnek látszik.  
    –  Ezek  szerint  elismerik,  hogy  a  szerződés  semmi  más,  mint  egyfelől  
Anakreón  teljes  függetlenségének  a  kinyilvánítása,  másfelől  pedig  ennek  a  
státusnak az elismerése a Birodalom részéről?  
    – Úgy tűnik, igen.  
    – És nem gondolják, hogy ennek Anakreón is a tudatában van, és mindent  
megtesz,   hogy   hangsúlyozza   a   függetlenségét,   s   ennek   folytán   el   fogja  
utasítani  a  Birodalom  részéről  megnyilvánuló  fenyegetésnek  még  a  látszatát  
is? Annál is inkább, mivel nyilvánvaló, hogy a Birodalomnak nincs módjában  
valóra  váltani  a  fenyegetését  –  különben  mért  is  egyezett  volna  bele  a  
függetlenségbe?  
    – Akkor viszont mire véli Hardin polgármester azt a támogatást, amelyről  
Lord Dorwin biztosított bennünket a Birodalom nevében? – vágott közbe Sutt.  
– Ezek a biztosítékok– kezdte, majd vállat vont –, hm, kielégítőnek tűntek.  
    Hardin hátravetette magát a székében.  
    –  Nos,  ez  a  legérdekesebb  része  az  ügynek.  Beismerem,  hogy  amikor  
először  megláttam  őlordságát,  azt  hittem  róla,  hogy  a  legnagyobb  szamár,  
akivel  valaha  is  találkoztam.  Kiderült  azonban,  hogy  ügyes  diplomata  és  
ravasz   politikus.   Vettem   magamnak   a   merészséget,   és   minden   szavát  
megörökítettem.  
    A    bizottság    tagjai   összesúgtak;      Pirenne     szája   nyitva     maradt     az  
elszörnyedéstől.  
    – Miért, mi van abban? – tudakolta Hardin. – Tudom, hogy ezzel súlyosan  
vétettem a vendégbarátság szabályai ellen, és hogy ilyesmit nem engedne meg  
magának   egy   úgynevezett   úriember.   Azt   is   tudom,   hogy   ha   őlordsága  
rajtakapott    volna,   annak     kellemetlen     következményei   lettek   volna.   De  
megúsztam   a   dolgot,   és   most   itt   van   a   fölvétel,   és   kész.   A   fölvételt  
lemásoltam, és szintén elküldtem Holknak elemzésre.  
    – És hol van az analízis? – kérdezte Lundin Crast.  
    –  Itt  jön  a  dolog  csattanója  –  válaszolt  Hardin.  –  A  három  dokumentum  
közül ezt volt a legnehezebb kielemezni. Mire Holk kétnapi kemény munkával  
kirostálta az összes üres kinyilatkoztatást, a ködös fecsegést, a semmitmondó  
véleményt – egyszóval az egész szózagyvalékot; kiderült, hogy egy árva szó  
sem maradt. Pelyva volt az egész.  
    Uraim, Lord Dorwin a tárgyalások öt napja alatt nem mondott az égvilágon  
semmit!     Anélkül,     hogy    ezt   észrevették     volna.   Ennyit     érnek    azok    a  
biztosítékok, amelyeket a maguk drágalátos Birodalma nyújtott maguknak.  

----------------------- Page 57-----------------------

   Hardin akkor sem okozhatott volna nagyobb kavarodást, ha egy begyújtott  
bűzbombát  helyez  az  asztal  közepére,  mint  ezzel  az  utóbbi  kijelentésével.  
Erőltetett nyugalommal várta, hogy elüljön lárma.  
   – Ennek folytán – vonta le a következtetést –, amikor önök fenyegetőztek,  
mert   mi    mást   tettek,   amikor    a   Birodalom     támogatásával     hencegtek  
Anakreónnak,  csak  azt  érték  el,  hogy  fölbosszantottak  egy  uralkodót,  aki  
önöknél   jobban   tisztában   van   a   helyzettel.   Az   csak   természetes,   hogy  
személyében  érezvén  sértve  magát,  azonnali  akciót  követelt,  és  íme,  így  
született   meg    ez   az   ultimátum,    ami    visszavezet    engem     az   eredeti  
kiindulóponthoz. Egy hetünk van, és mit fogunk tenni ez alatt az egy hét alatt?  
   –  Úgy  látszik  –  szólalt  meg  Sutt  –,  nincs  más  választásunk,  mint  hogy  
megengedjük anakreóni katonai támaszpontok létesítését Terminuson.  
   – Egyetértek – replikázott Hardin –, de mit teszünk annak érdekében, hogy  
az első adandó alkalommal kipenderítsük őket?  
   Yate Fulham bajusza megrándult.  
   –   Ez   úgy   hangzik,   mintha   ön   már   eldöntötte   volna   magában,   hogy  
erőszakhoz kell folyamodnunk velük szemben.  
   – Az erőszak – vágott vissza Hardin – a gyengék végső menedéke. De azért  
semmiképp  sincs  szándékomban,  hogy  piros  szőnyeggel  várjam  őket,  és  
letörülgessem előttük a legjobb székünket.  
   –  Nem  tetszik  nekem  –  erősködött  Fulham  –,  ahogyan  kiélezi  a  dolgot.  
Veszélyesnek  tartom  ezt  a  hozzáállást,  annál  is  inkább,  mivel  úgy  vesszük  
észre, hogy az utóbbi időben a lakosság jelentős hányada pontosan így reagál  
az  ön  összes javaslatára.  Megmondhatom  önnek,  Hardin polgármester, hogy  
az igazgatóság figyelmét nem kerülte el, miben mesterkedik az utóbbi időben.  
   Körülnézett; a tanácstagok egyetértően bólogattak.  
   Hardin vállat vont. Fulham folytatta:  
   –  Ha  ön  a  várost  erőszakos  cselekedetre  bujtogatná,  akkor  szándékos  
öngyilkosságba kergetne bennünket, amit mi nem vagyunk hajlandók eltűrni.  
A mi politikánknak egyetlen sarkpontja van, és ez az Enciklopédia. Bármire  
határozzuk is el magunkat, annak egyetlen és kizárólagos indoka az lesz, hogy  
garantáljuk az Enciklopédia biztonságát.  
   –  Önök  tehát  arra  az  elhatározásra  jutottak  –  mondta  Hardin  –,  hogy  
továbbra is az aktív semmittevés elszánt politikáját folytassuk.  
   –  Önmaga  bizonyította  be  –  szólt  közbe  Pirenne  keserűen  –,  hogy  a  
Birodalomtól nem várhatunk segítséget, ámbár nem tudom megérteni, hogyan  
és miért lehetséges ez. Ha kompromisszumra van szükség…  
   Hardint az a lázálomhoz hasonló érzés fogta el, hogy teljes erőből rohan,  
de egy lépést sem jut előre.  

----------------------- Page 58-----------------------

   –  Nincs  lehetőség  a  kompromisszumra!  Nem  értik,  hogy  ez  a  katonai  
támaszpontokkal  kapcsolatos  egész  hülyeség nem más, mint a legalantasabb  
fajtájú   nyálazás?  Haut  Rodric  elárulta,  mit  akar  Anakreón  elérni:  hogy  
teketória  nélkül  bekebelezzen  bennünket,  és  bevezesse  nálunk  a  feudális  
hitbizományi   rendszert   meg  a  jobbágyságot.  Ha  még  maradt  valami  az  
atomblöffünk  hatásából,  akkor  talán  körültekintőbben  fogunk  cselekedni,  de  
hogy cselekedni fognak, arra mérget vehetünk.  
   Az utolsó szavakat már állva mondta el, a többiek is fölegyenesedtek, Jord  
Fara kivételével. Ő vette át a szót:  
   –  Kérem,  uraim,  üljenek  le!  Elgaloppíroztuk magunkat, azt hiszem. Nem  
kell olyan dühösen néznie rám, Hardin polgármester, egyikünk sem követett el  
árulást.  
   – Ezt először még be kell bizonyítania!  
   – Maga is tisztában van vele, hogy ezt nem gondolja komolyan – mondta  
Fara nyájas mosollyal. – Én kértem szót.  
   Apró, ravasz szemét félig lehunyta; sima állán izzadságcseppek csillogtak.  
   –   Nincs    értelme    tovább    titkolni,  hogy   az   igazgató    tanács   arra   a  
meggyőződésre jutott; az anakreóni kérdés megoldását attól várhatjuk, mit fog  
közölni velünk a Kripta, amikor hat nap múlva megnyílik.  
   – Ez minden, amit mondani akart?  
   – Igen.  
   –   Vagyis   ha  jól  értem,  ne  csináljunk  semmit,  csak  várjunk  áhítatos  
nyugalommal, és tegyünk tanúságot azon hitünkről, hogy a Kriptából elő fog  
ugrani a deus ex machina?  
   – Ha az indulati frazeológiától eltekintünk, erről van szó.  
   – Micsoda leplezetlen légvárépítés! Igazán, dr. Fara, ekkora ostobaság már  
a zsenialitás határát súrolja. Gyarlóbb ész erre képtelen volna.  
    Fara elnézően mosolygott.  
   –  Ámulatra  méltó  a  maga  epigrammák  iránti  fogékonysága,  Hardin, csak  
nem helyénvaló. Visszatérve a dologra, gondolom, nem felejtette még el, amit  
három héttel ezelőtt a Kriptával kapcsolatban kifejtettem.  
   –  Hogyne,  emlékszem  rá.  Elismerem,  hogy  amit  mondott,  ha  csak  a  
deduktív logika szempontjait vesszük, minden volt,  csak nem ostobaság. Ön  
azt  mondotta  –  állítson  meg,  ha  tévedek  –,  hogy  _Hari  Seldon  a  rendszer  
legnagyobb pszichológusa volt; hogy ennél fogva képes volt előre látni azt a  
kényelmetlen  helyzetet,  amelybe  most  belecsöppentünk;  hogy  ennek  okából  
létrehozta a Kriptát, mint amely megmutatja a kivezető utat.  
   – Lényegében erről van szó.  
   –  Meg  fog  lepődni,  ha  azt  mondom,  hogy  az  elmúlt  hetekben  sokat  
gondolkoztam ezen a dolgon?  

----------------------- Page 59-----------------------

   – Fölöttébb hízelgő. S mire jutott?  
   – Arra, hogy a tiszta dedukció nem elégséges. Ami még ezúttal is hiányzik,  
az a józan észnek egy parányi szikrája.  
   – Például?  
   –  Például  ha  előre  látta  az  anakreóni  kutyaszorítót,  akkor  mért  nem  
választott  egy  másik  bolygót,  valahol  a  Galaxis  közepe  táján?  Hiszen  jól  
ismert,   hogy    Seldon    volt  az,   aki   addig   ügyeskedett,   amíg   a   trantori  
biztosokTerminust jelölték ki az Alapítvány székhelyéül. De mi értelme volt  
ennek? Miért kellett neki ide telepíteni bennünket, ha előre tudta, hogy meg  
fog   szakadni   a   közlekedés,   hogy   elszigetelődünk   a   Galaxistól,   hogy   a  
szomszédaink      nem     fogják   nyugtunkat     hagyni,    s  ráadásul    ki   leszünk  
szolgáltatva az itteni fémhiánynak? Ez mindennek a teteje! Vagy ha mindezt  
előre látta, mért nem figyelmeztette az első telepeseket, hogy legyen idejük a  
fölkészülésre, s ne várják meg, mint ő, amíg egyik lábuk már a szakadék fölött  
lebeg?  
    És  még  egyet  ne  felejtsenek  el.  Ha  ő  akkor  előre  látta  a  problémát,  mi  
ugyanolyan  jól  látjuk  azt  most.  Ennélfogva,  ha  ő  akkor  látta  a  megoldást,  
akkor  nekünk  is  föl  kellene  ismernünk  most.  Elvégre  is  Seldon  nem  volt  
varázsló. Egy dilemma föloldásának nincsenek olyan trükkjei, amit ő ismer, s  
mi ne ismerhetnénk.  
   – De Hardin, ha egyszer mi nem ismerjük – erősködött Fara.  
   – Meg sem próbálták!  Eszükbe sem jutott. Kezdetben még azt is tagadták,  
hogy  egyáltalán  létezik  a  veszély!  Azután  meg  vakon  és  süketen  hittek  a  
császárban! Most meg Hari Seldonhoz folyamodnak. Egész idő alatt egyebet  
sem tettek, csak a hatalomban vagy a múltban bíztak – sohasem önmagukban.  
    Keze görcsösen ökölbe szorult.  
   –  Fölér  egy  kóros  állapottal  ez  a  föltételes  reflex,  amely  azon  nyomban  
félresöpör  minden  szellemi  önállóságot,  valahányszor  a  hatalommal  való  
szembeszegülés lehetősége merül föl. Eszükbe se jutna megkérdőjelezni, hogy  
a  császár  hatalmasabb  vagy  Hari  Seldon  bölcsebb  önöknél.  Nem  látják  be,  
hogy itt valami baj van?  
    Valamilyen  oknál  fogva  senkinek  sem  akaródzott  a  válaszadás.  Hardin  
folytatta:  
   – És nemcsak önök. Az egész Galaxis. Pirenne a tanúja, milyen elképzelése  
van   Lord   Dorwinnak   a   tudományos   kutatásról.   Lord   Dorwin   szerint  jó  
archeológus  csak  az  lehet,  aki  minden  könyvet  elolvas  ebben  a  tárgyban,  
olyanoktól,     akik   már    évszázadokkal      ezelőtt    meghaltak.     Szerinte    az  
archeológiai  rejtélyek  megoldásának  az  a  módja,  hogy  mérlegre kell tenni a  
szemben álló tekintélyeket. És Pirenne hallgatott és nem tiltakozott.  
    Hát nem látják, hogy itt valami nincs rendjén?  

----------------------- Page 60-----------------------

   Hangjából  most  is  érződött  a  csaknem  számonkérő  hangsúly,  választ  
azonban ezúttal sem kapott. Tovább folytatta:  
   – Nemcsak önökkel, de legalább Terminus felével ugyanez a baj. Ülünk itt,  
és arról elmélkedünk, hogy az Enciklopédia mindennek a teteje. Azt tartjuk,  
hogy a tudomány netovábbja, a múlt eredményeinek a  rendszerezése. Persze  
hogy ez is fontos, de ezen túl nincs semmi tennivaló? Nem veszik észre, hogy  
visszafejlődünk     és   felejtünk?    Itt,  a   Periférián    már    lemondtak      az  
atomenergiáról.  Gamma  Andromédán  egy  erőmű  fölrobban  a  gyatra  javítás  
következtében,   a   birodalmi   kancellár   meg  panaszkodik,   hogy   alig   lehet  
atomtechnikusokat kapni. És a megoldás? Talán újakat képezni? Á, dehogy!  
Korlátozni az atomenergiát.  
   És harmadszor is nekik szögezte:  
   – Hová tették a szemüket! Az egész Galaxisban ez van. A múlt előtti hasra  
vágódás. Hanyatlás. Pangás!  
   Egyikről  a  másikra  hordozta  a  tekintetét,  azok  rebbenéstelenül  bámultak  
vissza rá.  
   Fara tért először magához.  
   –  Ködös  bölcselkedés  nem  segít  rajtunk.  Térjünk  a  tárgyra.  Elismeri-e,  
hogy     Hari    Seldon     egyszerű     pszichológiai     módszerek      segítségével  
könnyűszerrel fölrajzolhatott jövő történelmi tendenciákat?  
   – Persze hogy elismerem – mondta Hardin szinte kiáltva. – De a megoldást  
nem bízhatjuk rá. A legjobb esetben fölhívhatja figyelmünket a problémára, de  
ha   egyáltalán    lehetséges    a   megoldás,     azt   nekünk     magunknak      kell  
megtalálnunk. Ezt mihelyettünk nem teheti meg.  
   Fulham közbevágott:  
   –  Mit  ért  azon,  hogy  “fölhívhatja  a  figyelmünket  a  problémára”?  Hiszen  
ismerjük a problémát.  
   Hardin hirtelen feléje fordult:  
   – Gondolja? Ön azt hiszi, hogy Anakreón az egyetlen dolog, amely gondot  
okozhat Hari Seldonnak? Kötve hiszem! Biztosíthatom önöket, uraim, hogy ez  
idáig egyikőjüknek sincs a leghalványabb fogalma sem arról, hogy valójában  
mi történik.  
   – Önnek talán van? – kérdezte Pirenne barátságtalanul.  
   – Azt hiszem, igen! – Hardin fölpattant a helyéről, és félrelökte a székét.  
Szeme hidegen és keményen csillogott. – Egy dolog holtbiztos: mégpedig az,  
hogy  az  egész  helyzet  rohadt,  hogy  sokkal  nagyobb  a  baj,  mint  kezdetben  
föltételeztük.  Tegyék  csak  föl  maguknak  a  kérdést:  mért  van  az,  hogy  az  
Alapítvány    eredeti   telepesei   közé   Bor    Alurinon    kívül   egyetlen   neves  
pszichológust   sem   vettek   föl?   Ő   viszont   gondosan   vigyázott,   nehogy   a  
tudomány ábécéjén kívül valamit is átadjon a tanítványainak.  

----------------------- Page 61-----------------------

   Rövid hallgatás után Fara szólalt meg:  
   – Tegyük föl, hogy úgy van. Nos, miért?  
   –  Nyilván  azért,  mert  egy  pszichológus  fölismerte  volna  a  helyzetet,  
korábban,  mint  Hari  Seldonnak  kedvező  lett  volna.  Mi  pediglen  csak  a  
sötétben  botorkáltunk,  s  jó,  ha  egy-egy  ködös  kép  megvillant  előttünk  az  
igazságról. Hari Seldon pedig éppen ezt akarta.  
   Élesen elnevette magát.  
   – Ég önökkel, uraim!  
   Öles léptekkel kivonult a teremből.  

----------------------- Page 62-----------------------

6.  

    Hardin polgármester a szivarja végét rágcsálta. Észre sem vette, hogy már  
régen kialudt a szájában. Előző éjjel le sem hunyta a szemét, és alapos volt a  
gyanúja, hogy a következő is álmatlanul fog eltelni. Szeme köré karikát rajzolt  
a kialvatlanság.  
    Hangja fáradtan csengett:  
   – Minden elő van készítve?  
   –  Azt  hiszem,  minden  –  felelte  Yohan  Lee  az  állát  simogatva.  –  Hogy  
tetszik?  
   –  Nem  rossz.  Tudja,  magabiztosan  kell  a  dolgot  intézni.  Vagyis  semmi  
habozás, nem szabad időt hagyni nekik, hogy magukhoz térjenek. Ha egyszer  
abban a helyzetben vagyunk, hogy parancsokat osztogathatunk, akkor úgy kell  
azt csinálnunk, mintha erre születtünk volna, és ők természetesnek veszik az  
engedelmességet. Ez az egész titka a puccs sikerének.  
   – Ha az igazgató tanács legalább tanácstalan lesz…  
   – Az igazgató tanács? Felejtse el őket. Holnaptól kezdve annyit sem fognak  
számítani Terminus ügyeinek irányításában, mint egy rozsdás fél fitying.  
    Lee elgondolkozva bólogatott.  
   –    Nem     furcsa,   hogy     eddig    az   ujjukat    sem    mozdították,      hogy  
keresztülhúzzák  a  számításainkat?  Hiszen  maga  mondta,  hogy  azért  ők  sem  
tapogatóztak a sötétben.  
   –  Fara  fogott  egy  kis  szagot.  Néha  idegesít  az  öreg.  No  meg  Pirenne  
gyanakodott rám attól fogva, hogy megválasztottak. De tudja, sohasem érték  
föl ésszel, hogy mire is megy a játék. Egész neveltetésük a tekintélytiszteletre  
épül. Meg vannak győződve róla, hogy a császár, csak azért, mert ő a császár,  
mindenható. És arról is meg vannak győződve, hogy az igazgató tanács, csak  
azért, mert ő az igazgató tanács, amely a császár nevében lép föl, nem kerülhet  
olyan  helyzetbe,  hogy  ne  ő  parancsoljon.  A  legjobb  szövetségesünk  az  a  
körülmény, hogy képtelenek fölismerni a lázadás lehetőségét.  
    Föltápászkodott a székéből, és öntött magának egy pohár vizet.  
   – Nem rossz emberek, Lee, amikor a maguk Enciklopédiájával törődnek;  
teszünk róla, hogy a jövőben csak azzal törődjenek. De reménytelenül csődöt  
mondanak, ha Terminus kormányzásáról van szó. És most menjen, és lásson  
neki a dolognak. Egyedül akarok maradni.  
    Fölült az íróasztala sarkára, és rámeredt a kezében levő pohár vízre.  
    Egek!  Ha  csak  fele  olyan  magabiztos  volna,  mint  amilyennek  mutatta  
magát! Az anakreóniak két nap múlva leszállnak, és  ami a további teendőket  
illeti, csak homályos elképzelése vagy inkább sejtése volt arról, hogy ez alatt  
az  ötven  év  alatt  mi  is  volt  Hari  Seldon  szándéka.  Még  ha  igazi,  vérbeli  

----------------------- Page 63-----------------------

pszichológus lett volna, de csak éppen hogy beleszagolt ebbe a tudományba,  
és így akar túltenni a kor legnagyobb elméjén!  
    Ha  Farának  igaza  van;  ha  Anakreón  volt  az  egyetlen  probléma,  amelyet  
Hari Seldon előre látott; ha az Enciklopédia volt az egyetlen dolog, amelynek  
a biztonságát a szívén viselte, akkor minek az államcsíny?  
    Vállat vont és kiitta a vizet.  

7.  

A  Kriptában  hatnál  jóval  több  szék  volt,  mintha  nagyszámú  vendégseregre  
rendezték  volna  be.  Hardinnak  ez  járt  a  fejében,  miközben  óvatosan  helyet  
foglalt az egyik sarokban, minél távolabb a többi öttől.  
    Az igazgatósági tagok láthatóan nem ellenezték ezt  a megoldást. Suttogva  
tárgyaltak  egymás  között;  beszélgetésükből  csak  sziszegő  félhangok jutottak  
el Hardin füléig, aztán azokat is elnyelte a csönd. Mindannyiuk közül csupán  
Jord  Fara  látszott  úgy-ahogy  nyugodtnak.  Most  éppen  elővette  az  óráját,  és  
komoran rámeredt a számlapra.  
    Hardin is az órájára pillantott, aztán rászögezte a tekintetét a helyiség felét  
betöltő  tökéletesen  üres  üvegkockára.  Ez  volt  az  egyetlen  tárgy  a  szobában,  
amelyben ezen kívül semmi sem utalt arra, hogy valahol egy csipetnyi rádium  
utolsó    sugarait   vesztegeti,    mígnem      a   pontosan    kiszámított     pillanatban  
lecsapódik egy billentyű, bezáródik az áramkör, és…  
    A fény elhalványodott!  
    Nem  aludt  ki  egészen,  hanem  hirtelen  sárgára  váltott  és  elhomályosult,  
hogy  Hardin  meglepetésében  fölugrott  a  helyéről.  Álmélkodva  fölbámult  a  
mennyezeti lámpákra, mire tekintete visszasiklott az üvegkockára, az nem volt  
üres többé.  
    Egy alak töltötte be, egy tolószékben ülő emberi alak!  
    Pár  percig  nem  szólalt  meg,  csak  az  ölében  fekvő  könyvet  csukta  be,  és  
simogatta  elgondolkozva.  Aztán  elmosolyodott,  és  az  arca  egyszerre  életre  
kelt.  
    – Hari Seldon vagyok – szólalt meg.  
    Hardin   kis   híján   talpra  ugrott,  hogy  viszonozza  a  bemutatkozást,  de  
idejében észbe kapott. A hang társalogva folytatta:  
    –  Amint  látják,  ide  vagyok  szögezve  ehhez  a  székhez,  és  nem  tudok  
fölállni, hogy üdvözöljem önöket. Az én időmből néhány hónap telt el azóta,  
hogy  a  nagyszüleik  idejöttek  Terminusra,  és  én  már  itt  kaptam  meg  ezt  a  
kellemetlen bénaságot. Magukat én nem láthatom, ezért nem is üdvözölhetem,  
ahogy  illik.  Sőt  azt  sem  tudom,  hányan  jöttek  el  ide,  ezért  mellőznünk  kell  

----------------------- Page 64-----------------------

minden formaságot. Ha valaki állna, kérem, üljön le, s ha valaki dohányzik,  
kérem, ne zavartassa magát. – Kuncogva elnevette magát. – Miért is tennék?  
Hiszen valójában nem is vagyok itt.  
    Hardin  szinte  ösztönösen  a  szivarja  után  nyúlt,  de  aztán  meggondolta  
magát.  
    Hari   Seldon   félretette   a   könyvet,   mintha   egy   mellette   álló   asztalra  
helyezné, s mihelyt elengedte a könyv eltűnt.  
    – Ötven év telt el azóta, hogy ez az Alapítvány létrejött, ötven év, és ezalatt  
az Alapítvány tagjai nem is sejtették, hogy mivégre dolgoznak. Szükség volt  
rá, hogy sötétben maradjanak, de most már világosságot lehet gyújtani. Hogy  
ezzel kezdjem: az Enciklopédia Alapítvány egy humbug, mindig is az volt!  
    Hardin mozgást hallott a közelében, meg néhány fojtott fölkiáltást, de nem  
fordult oda.  
    Hari Seldon természetesen nem zavartatta magát, és folytatta:  
    –  Humbug  abban  az  értelemben,  hogy  sem  engem,  sem  a  kollégáimat  a  
legkisebb  mértékben  sem  érdekli,  hogy  megjelenik-e  valaha  akár  egyetlen  
kötet   is   az   Enciklopédiából.   A   célját   elérte   azzal,   hogy   a   segítségével  
kicsikartunk a császártól egy birodalmi kiváltságlevelet, idecsalogattuk azt a  
százezer embert, akire szükségünk volt az elképzelésünkhöz, és a segítségével  
foglalatosságot  nyújtottunk  nekik,  amíg  az  események  úgy  nem  alakultak,  
hogy már késő volt bárki számára is a visszalépés.  
    Az alatt az ötven év alatt, amíg önök ezen a szélhámos terven dolgoztak –  
miért is szépítgetnénk a dolgot? –, addig maguk előtt bezárult a visszavonulás  
minden útja, és nem maradt más választásuk, mint hogy tovább dolgozzanak  
azon az összehasonlíthatatlanul fontosabb terven, amely a mi igazi célunk volt  
és marad.  
    Evégből helyeztük önöket olyan bolygóra és olyan időpontban, hogy ötven  
év   alatt   teljesen   sarokba   szoruljanak,   és   végleg   elveszítsék   cselekvési  
szabadságukat.        Mostantól       kezdve      és    évszázadokon        keresztül      a  
szükségszerűség útját fogják járni. Szembe kell nézniük egy sor válsággal, az  
első  már  itt  is  van  a  nyakukon,  és  minden  alkalommal  egyként  körül  lesz  
határolva  a  cselekvési  szabadságuk,  s  mindössze  egy  és  csak  egyetlen  út  
marad nyitva maguk előtt. Ez pedig az az út lesz, amelyet a mi pszichológiánk  
jelölt ki, méghozzá okkal.  
    A  galaktikai  civilizáció  évszázadokon  keresztül  stagnált  és  hanyatlott,  
habár  csak  kevesek  tudatáig  jutott  el  valaha  is  ez  a  tény.  De  most  végre  a  
Periféria  elszakadóban  van,  és  a  Birodalom  politikai  egységén  repedések  
mutatkoznak. Valahol a most elmúlt ötven esztendőre esik az az időpont, ahol  
a jövő történészei meg fogják húzni a határvonalat, és azt fogják mondani: “Itt  
kezdődött a Galaktikus Birodalom bukása.”  

----------------------- Page 65-----------------------

    És  igazuk  lesz,  jóllehet  évszázadok  fognak  még  eltelni,  mire  bárki  is  
rádöbben erre a bukásra.  
    A bukás után pedig elkerülhetetlenül bekövetkezik a barbárság, egy olyan  
kor,  amelynek  a  mi  pszichohistóriai  tudományunk  tanúsága  szerint,  rendes  
körülmények között harmincezer esztendeig kellene tartania. A bukást mi nem  
vagyunk  képesek  megakadályozni.  De  nem  is  akarjuk,  mivel  a  birodalmi  
kultúra  elvesztette  azt  az  életképességét  és  azokat  az  értékeit,  amelyekkel  
valaha  rendelkezett.  De  mi  le  tudjuk  rövidíteni  az  elkerülhetetlen  barbárság  
idejét – egyetlen évezredre.  
    Hogyan  és  miként,  azt  nem  árulhatjuk  el,  éppen  úgy,  mint  ahogy  ötven  
évvel   ezelőtt   az   Alapítványról   sem   mondhattuk   meg   az   igazságot.   Ha  
megtudnák  ezeket  a  hogyanokat  és  mikénteket,  akkor  könnyen  kudarcot  
vallana  a  tervünk,  mint  ahogy  kudarcot  vallott  volna  akkor  is,  ha  hamarabb  
fölfedezik az Enciklopédiával kapcsolatos csalást; ugyanis ennek ismeretében  
a cselekvési szabadságuk kibővült volna, és a bizonytalansági tényezők száma  
annyira  megnövekedett  volna,  hogy  a  mi  pszichológiánk  már  nem  tudna  
megbirkózni vele.  
    De  nem  is  fognak  rájönni,  mivel  Terminuson  nincs  és  sohasem  volt  
pszichológus, az egy Alurinon kívül, aki viszont közülünk való volt.  
    Annyit azonban elárulhatok, hogy Terminus és a Galaxis másik végén levő  
társalapítvány  az  újjászületés  magja,  és  az  eljövendő  Második  Galaktikus  
Birodalom megalapítóinak az anyaméhe. És a mostani válság az, amely életre  
kelti benne a csírát.  
    Egyébiránt ez a mostani válság eléggé áttekinthető, jóval egyszerűbb, mint  
jó  néhány  az  ezután  bekövetkezők  közül.  Csontvázra  vetkőztetve  erről  van  
szó: bolygójuk hirtelen elszakadt a Galaxis még civilizált központjaitól, és ki  
van téve az erősebb szomszédok fenyegetésének. Egy tudósokból álló kicsiny  
világot  –  ezek  önök  –  körülnyaldos  a  barbárság  nagy  és  gyorsan  terjedő  
óceánja.  Az  atomenergiának  kis  szigete  a  maguké  a  primitívebb  energia  
előrenyomuló tengerében; mégis tehetetlenek, mivel nincs fémük.  
    Látják  most  már,  ugye,  hogy  sarokba  szorította  magukat  a  könyörtelen  
szükségszerűség,   és   cselekvésre   kényszerülnek.   Ennek   a   cselekvésnek   a  
mikéntje, vagyis a dilemma megoldása természetesen magától értetődő!  
    Hari  Seldon  alakja  kihajolt  a  kockából,  és  újból  megjelent  a  kezében  a  
könyv. Fölnyitotta és így folytatta:  
    –  Bármilyen  kacskaringós  útra  térne  is  a jövő  történelmünk,  véssék jól a  
leszármazottaik agyába, hogy ez az út előre föl van rajzolva, és a végén új és  
hatalmasabb Birodalomba torkollik!  
    És  mire  a  szemét  a  könyvre  sütötte,  az  alak  a  semmibe  tűnt,  és  ismét  
világos lett a szobában.  

----------------------- Page 66-----------------------

    Hardin   fölpillantott,   és   a   szeme   találkozott   Pirenne   tekintetével,   aki  
tragikus  kifejezéssel,  reszkető ajakkal nézett vissza rá. Az elnök eltökélt, de  
színtelen hangon ezt mondta:  
    –  Önnek  volt  igaza,  elismerem.  Ha  ma  este  hatkor  eljönne  hozzánk,  az  
igazgatóság megtanácskozná önnel a legközelebbi teendőt.  
    Sorra   kezet   fogtak   vele,   és   elsomfordáltak.   Hardin   pedig   magában  
mosolygott.  Alapjában  véve  rendesen  jártak  el;  volt  annyi  tudósbecsület  
bennük, hogy elismerjék, ha hibáztak – de rajtuk már ez sem segített.  
    Az  órájára  nézett.  Eddigre  már  minden  véget  ért.  A  helyzetet  már  Lee  
emberei uralják, és az igazgató tanácsnak többé nincs szava.  
    Holnap  leszállnak  az  első  anakreóni  űrhajók,  de  ez  is  rendjén  van.  Hat  
hónap múlva azoknak sem lesz semmi szavuk.  
    Ami   azt   illeti,   valóban   nyilvánvaló   volt   ennek   az   első   válságnak   a  
megoldása, mint ahogyan Hari Seldon megmondta, s ő maga is sejtette attól a  
perctől  kezdve,  hogy  Anselm  Haut  Rodric  kikotyogta,  miszerint  Anakreón  
nem rendelkezik atomenergiával.  
    Pokolian nyilvánvaló!  
      

----------------------- Page 67-----------------------

HARMADIK RÉSZ  
  

----------------------- Page 68-----------------------

A POLGÁRMESTEREK  

1.  

       A NÉGY KIRÁLYSÁG              –  Az  anakreóni  tartomány  azon  részeinek  a  
       neve,    amelyek      az   Alapítványi     Kor    elején    elszakadtak     az   Első  
       Birodalomtól, és rövid életű, független királyságokat hoztak létre. Ezek  
       közül    maga     Anakreón      volt   a  legnagyobb      és   legerősebb,     amely  
       területileg…  
           …    A   Négy     Királyság     történetének     kétségkívül     az   a  különös  
       társadalmi berendezkedés volt a legérdekesebb vonása, amelyet Salvor  
       Hardin kormányzása alatt kényszerítettek rá időlegesen…  
                                                                 Enciklopédia Galactica  
      
    Küldöttség!   
    Az körülmény, hogy Salvor Hardin előre tudott a jövetelükről, egyáltalán  
nem tette a dolgot kellemesebbé. Ellenkezőleg, már előre bosszankodott azon,  
ami következni fog.  
    Yohan Lee kemény rendszabályok mellett kardoskodott.  
    – Nem látom be, Hardin – erősködött –, miért kell az időt vesztegetnünk. A  
következő választásokig úgysem tehetnek semmit, legalábbis az alkotmányon  
belül maradva, ami azt jelenti, hogy van egy évünk. Csapjon közéjük!  
    – Lee, maga javíthatatlan! – biggyesztette le az ajkát Hardin. – Az alatt a  
negyven  év  alatt,  amióta  ismerem  magát,  képtelen  volt  elsajátítani  a  lesből  
való támadás finom művészetét.  
    – Az nem az én harci módszerem – dörmögte Lee.  
    –  Tudom.  Azt  hiszem,  ez  az  oka,  hogy  maga  az  egyetlen  ember,  akiben  
megbízom. – Szivarra gyújtott, majd így folytatta: – Hosszú utat tettünk meg  
azóta,  hogy  valamikor  régen  megrendeztük  azt  a puccsot az enciklopédisták  
ellen.  Öregszem.  Hatvankettő  múltam.  Eszébe  jut  néha,  milyen  gyorsan  
elszaladt ez a harminc év?  
    Lee felhorkant.  
    – Én nem érzem öregnek magam, pedig hatvanhat vagyok.  
    – Ha nekem is olyan emésztésem volna! – Hardin kényelmesen pöfékelt a  
szivarjából. Régen megszűnt vágyakozni ifjúsága finom vegai dohánya után.  
Hol   vannak   már   azok   az   idők,   amikor   Terminus   bolygó   a   Galaktikus  
Birodalom  minden  zugával  kereskedett!  Elnyelte  őket  az  a  mély  verem,  
amelyben  a  régi  szép  napok  el  szoktak  enyészni.  És  amely  a  Galaktikus  
Birodalomra  is  vár.  Ki  lehet  vajon  az  új  császár,  vagy  van-e  egyáltalán  új  

----------------------- Page 69-----------------------

császár,  de  van-e  Birodalom?  Egek!  Már  harminc  éve,  azóta,  hogy  itt  a  
határvidéken  minden  kapcsolat  megszakadt,  Terminus  számára  önmaga és a  
négy királyság jelentette az egész világot.  
   Hová tűntek a hős napok! Királyságok! A régi időkben mind egy-egy járás,  
ugyanannak a tartománynak a része, amely viszont egy szektorhoz, a szektor  
egy  negyedhez,  ez  pedig  a  teljhatalmú  Galaktikus  Birodalomhoz  tartozott.  
Most,  hogy  a  Birodalom  elvesztette  hatalmát  a  Galaxis  külső  vidékei  fölött,  
ezek  a  parányi  bolygócsoportocskák  kikiáltották  magukat  királyságokká,  a  
maguk       operettkirályaikkal,      nemességükkel,        kicsinyes,      értelmetlen  
háborúikkal, egész szánalmas, a régi dicsőség romjain tengődő életükkel.  
   A    civilizáció  hanyatlik.    Az   atomenergiát     elfelejtették.  A   tudomány  
mitológiává  fajult  –  amíg  az  Alapítvány  színre  nem  lépett.  Az  Alapítvány,  
amelyet Hari Seldon éppen ezzel a szándékkal hozott létre itt, Terminuson.  
   Lee kinézett az ablakon, és félbeszakította Hardin elmélkedését:  
   –   Megjöttek.   Ni   csak,   a   taknyosok:   a   legújabb   típusú   gépkocsi!   –  
Tanácstalanul megindult az ajtó felé, aztán Hardinra tekintett.  
   Hardin elmosolyodott, és visszaintette őt.  
   – Intézkedtem, hogy fölkísérjék ide őket.  
   – Ide?! Minek? Túlontúl megtiszteli őket.  
   –  Miért?  Inkább  csináljam  végig  a  hivatalos polgármesteri  fogadás  egész  
cécóját?  Kezdek  kiöregedni  a  bürokráciából.  Ezenkívül  hasznos  dolog  a  
fiatalságot   ajnározni,   különösen   ha   nem   kerül   semmibe   –   tette   hozzá  
kacsintva. – Üljön le, Lee, számítok a maga erkölcsi támogatására. Szükségem  
lesz rá ezzel a fiatal Sermakkal szemben.  
   – Ez a Sermak fiú veszélyes – mondta Lee nyomatékosan. – Tábora van, ne  
becsülje le őt, Hardin.  
   – Mikor becsültem én le valakit is?  
   – Hát akkor tartóztassa le. Utána is ráér vádat emelni ellene.  
   Hardin elengedte a füle mellett ezt a tanácsot.  
   – Itt is vannak, Lee. – Fölhangzott a bebocsátást kérő jelzés, mire Hardin  
rálépett az íróasztal melletti pedálra, és az ajtó félrecsúszott.  
   A  négytagú  delegáció  sorra  belépett  a  szobába,  és  Hardin  nyájasan  az  
íróasztala  előtt  félkörben  sorakozó  székekhez  invitálta  őket.  Meghajoltak  és  
várták, hogy a polgármester elkezdje a beszélgetést.  
   Hardin fölkattintotta az ezüst szivardoboz cirádás  fedelét. A doboz valaha  
Jord  Faráé  volt,  az  enciklopédistáé,  a  néhai  jó  igazgató  tanácsnak  a  tagjáé.  
Igazi birodalmi munka volt Santanniról, ám a benne lapuló szivarok már itteni  
dohányból valók. A négy küldött nagy komolyan sorra kivett egy-egy szivart,  
és szertartásosan rágyújtott.  

----------------------- Page 70-----------------------

    Sef Sermak jobbról a második széken ült, mind között ő volt a legfiatalabb  
és  a  legszembetűnőbb  gondosan  nyírott  sárga  kefebajuszával  és  mélyen  ülő,  
bizonytalan  színű  szemével.  A  másik  háromról  Hardin  rögtön  látta,  hogy  se  
nem oszt, se nem szoroz. Sermakra összpontosította minden figyelmét, arra a  
Sermakra, aki alighogy bekerült a városi tanácsba, máris nem egy alkalommal  
fenekestül  felforgatta  ezt  a  megfontolt  testületet.  Sermakhoz  irányította  a  
szavait:  
   – Már régen szerettem volna találkozni önnel, tanácsnok, azóta, hogy azt a  
ragyogó  beszédet  mondta  a  múlt  hónapban.  Nagyon  ügyesen  támadta  a  
kormány külpolitikáját.  
   –  Megtisztel  az  érdeklődése  –  válaszolta  Sermak  parázsló  tekintettel.  –  
Ügyes volt vagy nem, de a támadás mindenesetre indokolt volt.  
   – Lehetséges. Ez az ön véleménye természetesen. De ön még nagyon fiatal.  
   – Ez olyan vétek – hangzott a kemény válasz –, amelyben a legtöbb ember  
részes élete bizonyos időszakában. Ön két évvel fiatalabb volt, mint én most,  
amikor a város polgármestere lett.  
   Hardin elmosolyodott magában. Fiatal a csikó, de már rúg!  
   –  Ha  nem  tévedek  –  mondta  fennhangon  –,  éppen  e  miatt  a  külpolitika  
miatt jött most ide, amellyel olyannyira elégedetlen a tanácsteremben. Három  
kollégája nevében is szólni akar, vagy mindenki sorban elmondja a magáét?  
   A négy fiatalember gyors pillantást váltott egymással.  
   – Én Terminus népe nevében beszélek – szólalt meg Sermak eltökélten –, a  
nép   nevében,    amely   nincs   képviselve    a  tanácsnak    nevezett   fejbólintó  
testületben.  
   – Értem. Akkor hát beszéljen.  
   – Arról van szó, polgármester úr, hogy mi elégedetlenek vagyunk…  
   – Azon, hogy “mi”, a népet érti, nemde?  
    Sermak  csapdát  sejtve,  gyanakvó  pillantást  vetett  rá,  majd  kimérten  azt  
válaszolta:  
   –  Hiszem,  hogy  a  véleményem  a  terminusi  választók  többségének  a  
véleményét tükrözi. Megelégszik ennyivel?  
   – Ami azt illeti, egy ilyen kijelentésnek csak hasznára válnék a bizonyítás,  
de azért csak folytassa. Önök tehát elégedetlenek.  
   –  Igen,  elégedetlenek  vagyunk  azzal  a  politikával,  amely  harminc  éven  
keresztül   minden     védekezési    lehetőségétől   megfosztotta    Terminust     az  
elkerülhetetlen külső támadással szemben.  
   – Értem. És ezért? Folytassa csak, folytassa!  
   – Kedves öntől, hogy előre látja, mit akarok mondani. Ezért mi új politikai  
pártot  hozunk    létre;   olyan   pártot,   amely   Terminus   közvetlen   érdekeit  
képviseli,  nem pedig  valamiféle ködös “kinyilatkoztatott jövő Birodalomét”.  

----------------------- Page 71-----------------------

Az    a  szándékunk,     hogy    önt   és  egész    talpnyaló,   megalkuvó      klikkjét  
kipenderítsük a városházáról, méghozzá hamarosan.  
    – Hacsak? Mert, ugye, mindig akad “hacsak”?  
    – Nem  valami  sok  ebben  az  esetben:  hacsak  le nem mond. Nem akarom  
rábeszélni,  hogy  változtasson  a  politikáján,  ennyire  azért  nem bízom  önben.  
Az  ígéretei  nem  érnek  egy  hajítófát  sem.  Azonnali  lemondáson  kívül  mást  
nem fogadunk el.  
    – Értem. – Hardin keresztbe rakta a lábát, és hátrabillentette a székét. – Ez  
hát  az  ultimátumuk.  Kedves  magától,  hogy  előre  figyelmeztet.  De tudja, azt  
hiszem, el fogom engedni a fülem mellett.  
    –  Ne  higgye,  polgármester  úr,  hogy  ez  csak  figyelmeztetés  volna.  Vegye  
inkább  kiáltványnak  és  akcióprogramnak.  Az  új  párt  már  megalakult,  és  
holnap    megkezdi      a  hivatalos    tevékenységét.    Sem     lehetőségünk,     sem  
szándékunk nincsen kompromisszumot kötni, és megvallom, csak a városnak  
tett  szolgálatai  miatt  vagyunk  hajlandók  módot  adni  önnek  az  elvonulásra.  
Egy percig sem hittem, hogy élni fog vele, de legalább tiszta a lelkiismeretem.  
A   legközelebbi   választás   jóval   durvábban   és   megmásíthatatlanul   úgyis  
kikényszerítené a lemondását.  
    Ezzel fölállt, és intett a társainak.  
    Hardin fölemelte a kezét.  
    – Várjanak! Üljenek le!  
    Sef  Sermak  a  kelleténél  egy  árnyalattal  fürgébben  ült  vissza,  és  Hardin  
mozdulatlan  arcvonásai  mögé  fojtotta  a  mosolyát.  A  nagy  szavak  ellenére  
mégiscsak alkudni akar a fickó!  
    – Megmondaná, milyen irányba szeretnék fordítani a  külpolitikánkat? Azt  
akarnák tán, hogy most azonnal megtámadjuk a Négy Királyságot, egyszerre  
mind a négyet?  
    –  Eszem  ágában  sincs  ilyesmit  követelni,  polgármester  úr.  Pusztán  azt  
javasoljuk, hogy azonnal legyen vége a megalkuvásna k. Hivatalba lépése óta  
azt a vonalat követte, hogy tudományos segítséget nyújtott a királyságoknak.  
Ellátta    őket   atomenergiával.      Segített    helyreállítani   az    erőműveiket.  
Kórházakat, kémiai laboratóriumokat, gyárakat épített nekik.  
    – Na és? Mi a kifogása ez ellen?  
    –  Ön  ezt  azért  csinálta,  hogy  visszatartsa  őket  a  támadástól.  Ezekkel  a  
baksisokkal   a   balek   szerepét   vállalta   magára   egy   kolosszális   zsarolási  
játszmában, és eltűrte, hogy Terminust csontig kisz ipolyozzák – a vége pedig  
az lett, hogy ki vagyunk szolgáltatva ezeknek a barbároknak a kénye-kedvére.  
    – Milyen értelemben?  
    –  Abban  az  értelemben,  hogy  ön  ellátta  őket  energiával,  fölfegyverezte  
őket,  helyrehozta  a  hajóikat,  ennek  folytán  összehasonlíthatatlanul  erősebbé  

----------------------- Page 72-----------------------

tette őket, mint amilyenek három évtizeddel ezelőtt voltak. Egyre jobban nő az  
étvágyuk,  és  az  új  fegyverek  birtokában  végül  is  minden  követelésüket  be  
fogják  vasalni  azzal,  hogy  lerohanják  Terminust.  Avagy  nem  ez  a  vége  
minden zsarolásnak?  
   – És mi az ön orvossága?  
   –   Rögvest  szüntesse  be  a  megvesztegetéseit,  addig,   amíg  nem  késő.  
Erősítse meg Terminust – és támadjon elsőnek!  
   Hardin  szinte  kóros  érdeklődéssel  szögezte  tekintetét  a  fiatalember  szőke  
bajuszkájára. Sermak nyeregben érezte magát, különben nem járt volna annyit  
a szája. Kétségtelen, hogy szavai a lakosság nem kis hányadának a véleményét  
tükrözik. Sokan vannak, akik ugyanígy gondolkoznak.  
   Amikor  megszólalt,  a  hangján  nem  érződött  semmi  tétovaság.  Majdnem  
fölényesen kérdezte:  
   – Befejezte?  
   – Egyelőre igen.  
   – Akkor hát legyen szíves és olvassa el, ami a fejem fölött be van keretezve  
a falon, ha még nem vette volna észre.  
   –   Az   van   ott,   hogy   “Az   erőszak   a   gyengék   végső   menedéke”   –  
biggyesztette le az ajkát. – Ez az aggok bölcsessége, polgármester úr!  
   – Én akkor is tartottam magam hozzá, amikor fiatal voltam, tanácsnok úr,  
méghozzá sikerrel. Maga még a világon sem volt akkor, de talán tanult róla az  
iskolában.  
    Sermakra szögezte a tekintetét, és kimérten folytatta:  
   – Amikor Hari Seldon megteremtette itt az Alapítványt, látszólag az volt a  
célja, hogy létrehozza a nagy Enciklopédiát, és mi ötven éven át követtük ezt a  
csalóka   fényt,   mielőtt   megtudtuk   volna   az   igazságot,   szinte   az   utolsó  
pillanatban. Amikor a régi Birodalom központjával megszakadt a közlekedés,  
itt  voltunk  mi,  egy  tudóstársaság,  egyetlen  városba  szorulva,  minden  ipar  
nélkül, újonnan alakult barbár királyságok acsarkodó gyűrűjében. Az atomerő  
egyetlen    szigetecskéje    voltunk   a   barbárság    óceánjában,    s   mint   ilyen,  
fölbecsülhetetlen értékű préda.  
   Anakreón, amely már akkor is a legerősebb volt a Négy Királyság között,  
azt  követelte,    és  meg    is  kapta,   hogy   katonai    támaszpontot     létesítsen  
Terminuson,  és  a  város  akkori  kormányzói,  az  enciklopédisták  nagyon  jól  
tudták,  hogy  ez  csak  kezdete  az  egész  bolygó  meghódításának.  Így  álltak  a  
dolgok,  amikor  én…  hm…  átvettem  a  kormányzást.  Maga  mit  tett  volna  a  
helyemben?  
   – Ez tisztára elvont kérdés – vonta meg a vállát Sermak. – Természetesen  
tudom, hogy ön mit tett.  

----------------------- Page 73-----------------------

   – Azért megismétlem, jó? Hátha nem látja benne a lényeget. Nagy volt a  
csábítás, hogy szedjük össze, ami erőnk csak van, és verekedjünk. Ez szokott  
lenni  a  legkönnyebb  út,  a  hiúságnak  is  ez  hízeleg  a  legjobban,  ám  szinte  
kivétel  nélkül  ez  a  legdőrébb  is.  Maga  rálépett  volna  erre  az  útra,  a  maga  
“támadjunk  elsőnek”  szövegével.  Ezzel  szemben  én  azt  tettem,  hogy  sorra  
látogattam  a  másik  három  királyságot, betettem  a bolhát a fülükbe, hogy ha  
holtbiztosan el akarják vágni a saját torkukat, akkor nézzék el tétlenül, hogy  
hull  az  atomenergia  titka  Anakreón  ölébe;  ezután  gyöngéden  a  fülükbe  
súgtam,  hogy  tegyék  azt,  amit  jónak  látnak.  Ez  volt  minden.  Egy  hónappal  
azután,  hogy az Anakreóni haderők leszálltak Terminuson, a király a három  
szomszédjától  közös  ultimátumot  kapott  kézhez.  Egy  hét  múlva  az  utolsó  
anakreóni is eltakarodott Terminusról.  
    Mondja meg nekem ezek után, mi szükség volt itt erőszakra?  
   A  fiatal  tanácsnok  figyelmesen  szemlélte  a  kezében  levő  szivarcsutkát,  
aztán bedobta a hulladékégető nyílásba.  
   –  Nem  fogom  föl  a  párhuzamot.  A  cukorbajost  az  inzulin  helyrehozza,  
hogy  késnek  hírét  se  látja,  a  vakbélgyulladás  viszont  operációt  kíván.  Ezen  
nem tud változtatni. Ha minden más kudarcot vall, akkor mi marad hátra, mint  
–  ahogy  ön  mondja  –  a  végső  menedék?  Az  ön  hibája,  hogy  most  erre  
kényszerülünk.  
   – Az én hibám? Ja persze, megint az én megalkuvásom. Maga még most  
sem  érti  a  helyzetünkből  adódó  alapvető  követelményeket.  Az  anakreóniak  
eltávozásával nem hárult el a veszély. Akkor kezdődött csak igazán. A Négy  
Királyság nagyobb ellenségünk lett, mint valaha, mert mindegyiküknek a mi  
atomerőnkre fájt a foga – és mindegyiket csak a másik háromtól való félelem  
tartotta  vissza  attól,  hogy  a  torkunknak  essen.  Egy  borotvaéles  kard  élén  
egyensúlyoztunk,  és  elég,  ha  a  legkisebb  mértékben  az  egyik  irányba  húz  a  
súly, mondjuk, ha az egyik királyság túlságosan megerősödik, vagy ha ketten  
közülük szövetségre lépnek. Érti már?  
   – Hogyne. A legfőbb ideje volt fölkészülni a háborúra.   
   – Ellenkezőleg. A legfőbb ideje volt, hogy alaposan nekilássunk a háború  
megakadályozásának.        Kijátszottam    őket   egymás     ellen.  Hol   az   egyiket  
segítettem,    hol   a   másikat,    tudománnyal,      kereskedelemmel,      iskolával,  
kórházzal. Végül is rájöttek, hogy Terminus többet ér nekik virágzó világként,  
mint hadizsákmányként. Harminc éven át bevált ez a taktika.  
   –  Igen,  de  arra  kényszerült,  hogy  ezeket  a  tudományos  adományokat  
vérlázító  hókuszpókuszokkal  kösse  egybe.  Félig  vallást,  félig  cirkuszt  kreált  
az egészből. Létrehozott egy papi hierarchiát a maga bonyolult és értelmetlen  
rituáléjával együtt.  

----------------------- Page 74-----------------------

    –  No  és?  –  vonta  föl  a  szemöldökét  Hardin.  –  Nem  értem,  mi  köze  van  
ennek  a  vitához.  Azért  csináltam  így,  mert  a barbárok mint valami mágikus  
varázslatra   néztek    föl  a   mi   tudományunkra,      következésképpen       ilyen  
csomagolásban  könnyebben  be  lehetett  nekik  adni.  A  papság  azután  már  
magától burjánzott ki, és ha mi a kezére játszunk, ez csak annyit jelent, hogy a  
legkisebb ellenállás útját követjük. Az egésznek nincs semmi jelentősége.  
    –  De  ezeknek  a  papoknak  a  kezében  vannak  az  erőművek.  Ez  nem  
jelentéktelen dolog.  
    –  Ez  igaz,  de  mi  képeztük  ki  őket. Csak tapasztalati ismereteik vannak a  
gépekről, az azokat körülvevő hókuszpókuszban viszont szilárdan hisznek.  
    – És ha valamelyikük átlát a hókuszpókuszon, és félresöpri az empirizmust,  
akkor mi áll útjában, hogy elsajátítsa a technikát, és eladja az első vevőnek,  
aki  a  legtöbbet  ígéri  érte?  Mit  érünk  akkor  vele,  hogy  mi  a  királyságok  
véleménye rólunk?  
    –  Ennek,  Sermak,  kicsi  a  valószínűsége. Ne  ragadjon  meg a fölületen. A  
királyságokat  alkotó  bolygók  legjobb  koponyáit  minden  évben  ide  küldik  a  
papi  mesterség  elsajátítására.  És  ezeknek  a  krémje  itt  marad  kutatómunkát  
végezni. Ha azt hiszi, hogy azok, akik otthon maradnak, s gyakorlatilag híján  
vannak az elemi tudományos ismereteknek, vagy ami annál is rosszabb: csak a  
papok torz ismereteihez férhetnek hozzá, egyetlen nekirugaszkodással képesek  
meghódítani  az  atomenergia,  az  elektronika,  a  hipertérelmélet  birodalmát,  
akkor  magának  szerfölött  romantikus  és  túlontúl  korlátolt  elképzelése  van  a  
tudományról.  Hogy  valaki  minderre  képes  legyen,  ahhoz  egy  életen  át  tartó  
képzés, no meg ragyogó elme szükségeltetik.  
    A fenti szónoklat alatt Yohan Lee fölugrott a helyéről, és sietve elhagyta a  
szobát. Kisvártatva visszajött, és mihelyt Hardin elhallgatott, fölöttese füléhez  
hajolt.  Néhány  szót  súgott,  majd  a  kezébe  nyomott  egy  ólomhengert.  Utána  
görbe pillantást vetve a küldöttségre, visszaült a helyére.  
    Hardin  ide-oda  forgatta  a  kezében  a  hengert,  s  közben  a  szempilláin  
keresztül figyelte a küldötteket. Aztán egy erőteljes csavarintással fölnyitotta a  
hengert,  és  csupán  Sermaknak  volt  elég  önuralma  ahhoz,  hogy  ne  vessen  
gyors pillantást a kihulló papírtekercsre.  
    –  Egyszóval,  uraim  –  szólalt  meg  a  polgármester  –  a  kormány  azon  a  
véleményen van, hogy tudja, mit csinál.  
    Míg beszélt, a szeme végigfutott az iraton. A lap tele volt írva bonyolult, de  
semmitmondó  titkosírással,  az  üzenetet  magát  az  egyik  sarokba  ceruzával  
odafirkantott három szó tartalmazta. Elég volt egy pillantás a hír elolvasására,  
s   utána   hanyag   mozdulattal   bedobta   a   papírt   az   elégetőcsatornába.   A  
küldöttekhez fordult.  

----------------------- Page 75-----------------------

   –  Attól  tartok,  uraim,  hogy  végét  kell  vetnünk  a  kihallgatásnak.  Örülök,  
hogy  találkoztunk.  Köszönöm,  hogy  eljöttek.  –  Gépiesen  sorra  kezet  fogott  
velük, s a látogatók kisorjáztak a teremből.  
   Bár Hardin lassan leszokott a nevetésről, de most, miután Sermak és három  
hallgatag  társa  kikerült  a  hallótávolságból,  kuncogásban  tört  ki,  és  derűs  
pillantást vetett Lee-re.  
   – Hogy tetszett magának ez a blöffmérközés?  
   –  Nem  vagyok  benne  biztos,  hogy  ő  is  blöffölt  volna  –  vágott  vissza  ez  
harapósan.    –  Totojgassa    csak,   és  még    igaza   lesz,  hogy    megnyeri    a  
legközelebbi választásokat.  
   – Minden bizonnyal, minden bizonnyal, ha addig nem történik semmi.  
   –  Csak  vigyázzon,  Hardin,  hogy  ezúttal  ne  rossz  irányba  történjék,  ami  
történik.  Mondom,  hogy  ennek  a  Sermaknak  megvan  a  tábora.  Mi  lesz,  ha  
nem  várja  meg  a  következő  választásokat?  Volt  idő,  amikor  maga  meg  én  
erőszakkal fordítottunk a dolgokon, akármit mond is a jelszava az erőszakról.  
   Hardin fölvonta az egyik szemöldökét.  
   – Lee, maga ma borúlátó hangulatban van. Mért kötözködik folyton, mért  
emlegeti egyre-másra az erőszakot? Ha emlékszik még rá, a mi kis puccsunk  
egyetlen  emberéletbe  sem  került.  Az  operáció  elkerülhetetlen  volt,  s  mi  a  
megfelelő   időben,   simán   és   fájdalommentesen,   mondhatnám:   elegánsan  
végrehajtottuk.  Ami  viszont  Sermakot  illeti,  ő  egészen  más  helyzetben  van.  
Mi magával, Lee, nem vagyunk az enciklopédisták. Mi  föl vagyunk készülve.  
Csöndben  uszítsa  rá  az  embereit  ezekre  a  suhancokra,  öregfiú.  Észre  ne  
vegyék, hogy rajtuk a szemünk, de azért le ne vegyük róluk! Érti, ugye?  
   Lee kajánul elnevette magát.  
   –   Olyannak   ismer   engem,   Hardin,   aki   illedelmesen   kivárja   a   maga  
parancsait? Sermak meg az emberei már egy hónapja megfigyelés alatt állnak.  
   A polgármester is elmosolyodott.  
   –  Megelőzött,  mi?  Rendben  van.  Apropó  –  tette  hozzá  közönyösen  –,  
Verisof nagykövet visszatér Terminusra. Remélem, csak ideiglenesen.  
   Rövid, döbbent hallgatás után Lee kinyögte:  
   – Ez volt az üzenet? Mégis kenyértörésre kerülne a sor?  
   –  Sejtelmem  sincs.  Addig  nem  mondhatok  semmit,  amíg  Verisoffal  nem  
beszéltem. Bár könnyen meglehet. A választások előtt mindenképpen döntésre  
kell vinnünk a dolgot. De mi van magával, hogy úgy halálra vált?  
   –  Mert  nem  tudom,  mi  lesz  ennek  az  egésznek  a  vége.  Maga  túlságosan  
rejtelmes, Hardin, és nagyon közelről játszik a tűzzel.  
   – Te is, fiam, Brutus – dörmögte Hardin az orra alatt. Hangosan pedig azt  
mondta: – Vegyem úgy, hogy maga is csatlakozik Sermak új pártjához?  
   Lee akarata ellenére elnevette magát.  

----------------------- Page 76-----------------------

– Föladom. Nyert. Mi a véleménye az ebédről?  

----------------------- Page 77-----------------------

2.  

Rengeteg       epigrammát         tulajdonítanak      Hardinnak,        e    megrögzött  
epigrammaírónak,       nagy    részük    azonban     kétes   hitelességű.   Fönnmaradt  
viszont, hogy egy alkalommal ezt mondta:  
    –  Az  egyenesség  kifizetődő,  különösen,  ha  valakiről  az  a  hír  járja,  hogy  
körmönfont.  
    Poly  Verisof  nemegyszer  alkalmazta  ezt  a  bölcsességet,  ugyanis  már  
tizennegyedik éve tölti be kettős hivatalát Anakreónon, ez idő alatt gyakorta  
támadt az a kellemetlen érzése, mintha csupasz talppal forró vason táncolna.  
    Az  anakreóniak  szemében  ő  volt  a  főpap,  annak  az  Alapítványnak  a  
képviselője,  amely  ezeknek  a  “barbároknak”  minden  rejtelmek  csúcsaként  
jelent   meg,   mint    annak    a  vallásnak    a   központja,    ame lyet    –  Hardin  
közreműködésével   –   az   elmúlt   harminc   év   során   létrehoztak.   Ebben   a  
minőségben  olyan  tisztelet  övezte,  amely  szörnyen  terhes  volt  neki,  mivel  a  
lelke mélyén megvetette azt a rítust, amelynek ő volt a főszereplője.  
    Anakreón  királyának  –  a  néhai  öregnek  meg  a  mostani  unokának  –  a  
szemében      viszont   mindössze      nagykövete     volt   egy   hatalomnak,     amely  
rettegésük forrása és irigységük tárgya volt egy időben.  
    Elég az hozzá, hogy kényelmetlen egy állás volt az  övé, és ezt a mostani,  
három  év  óta  az  első  alapítványi  utazását  szinte  üdülésszámba  vette,  még  
akkor is, ha egy elég nyugtalanító incidens miatt került rá sor.  
    S  mivel  nem  ez  volt  az  első  alkalom,  hogy  inkognitóban  kellett  utaznia,  
ezúttal is kisegítette az egyenesség hasznáról szóló Hardin-féle epigramma.  
    Polgári  ruhába  bújt  hát  –  már  önmagában  kész  üdülés  –,  és  fölszállt  az  
Alapítványra  induló  menetrend  szerinti  hajó  második  osztályára.  Miután  
leszállt  Terminuson,  átfurakodott  az  űrkikötőben  nyüzsgő  tömegen,  és  egy  
nyilvános vizifonon fölhívta a városházát.  
    – Jan Smite vagyok – mutatkozott be. – A polgármester kihallgatáson vár  
ma délutánra.  
    A  vonal  másik  végén  egy  ügybuzgó  fiatal  nő  kapcsolt  a  készüléken,  
színtelen hangon néhány gyors szót váltott valakivel, majd ugyanolyan száraz,  
gépies hangon Verisofhoz fordult.  
    –  Hardin  polgármester  félóra  múlva  várja  önt,  uram  –  És  a  képernyő  
elsötétült.  
    Ezek  után  az  anakreóni  nagykövet  megvette  a  Terminus  City  Journal  
legfrissebb számát, elbandukolt a városháza előtti parkba, letelepedett az első  
üres  padra,  és  hogy  agyonüsse  az  időt,  végigböngészte  a  vezércikkoldalt,  a  
sportrovatot meg a képregényeket. Amikor letelt a félóra, a hóna alá csapta az  
újságot, besétált a városházára, és jelentkezett a várószobában.  

----------------------- Page 78-----------------------

    Ezalatt sikerült tökéletesen megőriznie az inkognitóját, mivel úgy tett, mint  
akinek semmi titkolnivalója sincsen, s ennél fogva senki sem vetett ügyet rá.  
    Hardin széles mosollyal üdvözölte.  
    – Parancsoljon szivart. Milyen volt az útja?  
    –  Érdekes  –  felelte  Verisof,  miközben  kivett  egy  szivart.  –  A  szomszéd  
kabint egy pap foglalta el, aki valamilyen radioaktív műanyag tanfolyamra jött  
ide, a rák gyógyításával vagy mivel kapcsolatban.  
    – A nyakam rá, hogy nem radioaktív műanyagot mondott, igaz?  
    – Még mit nem! Számára a Szent Eledel volt az.  
    – És aztán? – mosolygott a polgármester.  
    – Belecsábított egy teológiai vitába, és minden tőle telhetőt megtett, hogy  
kimentsen a hitvány materializmus mocsarából.  
    – És nem ismerte föl a saját főpapját?  
    – A bíborpalást nélkül? Különben is smyrnói. De amúgy érdekes élmény  
volt.  Figyelemre  méltó,  Hardin,  hogy  milyen  szilárdan  megvetette  a  lábát  a  
tudomány-vallás.  Kizárólag  saját  szórakozásomra  írtam  egy  tanulmányt  a  
dologról;   közölni   persze   nem   volna   célszerű.   Szociológiai   szemszögből  
közelítve meg a dolgot, úgy tűnhet, hogy amikor a régi Birodalom elkezdett a  
szélein  rothadni,  azt  is  mondhatnánk,  hogy  a  tudomány  mint  olyan  mondott  
csődöt   a   peremvidékeken.   Ahhoz,   hogy   ismét   elfogadtassa   magát,   más  
köntösbe kellett bújnia – és valóban ez ment végbe. Minden szépen egymásba  
illeszkedik, ha az ember a szimbolikus logikát hívja segítségül.  
    – Érdekes – mondta a polgármester tűnődve. Ujjait összefonta a tarkóján,  
majd hirtelen témát váltott: – Mondja, mi a helyzet Anakreónon?  
    A  nagykövet  komor  arccal  kivette  a  szivart  a  szájából,  savanyú  képpel  
rámeredt, aztán letette a hamutálcára.  
    – Hát, nem a legjobb.  
    – Különben nem jött volna ide, ugye?  
    –  Aligha.  A  helyzet  a  következő.  A  kulcsfigura  Anakrónon  Wienis,  a  
kormányzó herceg, vagyis Lepold király nagybátyja.  
    – Tudom. De jövőre Lepold nagykorú lesz, nem? Ha jól tudom, februárban  
lesz tizenhat.  
    –  Igen.  –  Majd  pillanatnyi  szünet  után  kényszeredetten:  –  Ha  megéri.  A  
király apja gyanús körülmények között halt meg. Vadászat közben tűlövedék  
fúródott a mellébe. Persze baleset volt.  
    –   Hm!   Mintha   emlékeznék   Wienisre   még   abból   az   időből,   amikor  
Anakreónon jártam, miután kiebrudaltuk őket Terminusról. Ez még maga előtt  
volt. Lássuk csak. Ha nem tévedek, barna képű, fekete hajú fiatalember volt,  
jobb szemére bandzsított. Furamód kampós volt az orra.  

----------------------- Page 79-----------------------

    – Ugyanaz a pasas. A kampós orr meg a kancsalság még megvan, de a haja  
már  deres.  Tisztességtelen  játékot  űz.  Szerencsére  az  egész  bolygón  nem  
találni  nála  nagyobb  hatökröt.  És  ez  annál  szembetűnőbb,  mivel  ravasz  
ördögnek képzeli magát.  
    – Rendszerint így szokott lenni.  
    –  Ha  föl  akar  törni  egy  tojást,  akkor  a  legkevesebb :  atombombát  dob  rá.  
Hogy  mást  ne  mondjak,  emlékszik,  amikor  két  évvel  ezelőtt,  az  öreg  király  
halála után meg akarta adóztatni a templomi javakat?  
    Hardin elgondolkodva böcögetett, aztán elmosolyodott.  
    – A papok jókora siránkozást csaptak.  
    –  Akkorát,  hogy  egész  Lucrezáig  elhallatszott.  Azóta sokkal óvatosabban  
bánik     a   papsággal,      de    azért   távolról    sem     lett   kezes     bárány.  
Szerencsétlenségünkre határtalan önbizalommal rendelkezik.  
    –  Valószínűleg  egy  túlkompenzált  alacsonyabbrendűségi  komplexussal  
állunk  szemben.  Az  uralkodók  kisebb  csemetéi  rendszerint  megkapják  ezt  a  
kórt.  
    –  Mindegy,  az  eredmény  egy  és  ugyanaz.  Habzó  szájjal  acsarkodik  az  
Alapítvány ellen. Még csak nem is igyekszik titkolni. S ha csak a fegyvereken  
múlik, meg is teheti, hogy nekünk rohan. Az öreg király elsőrendű hadiflottát  
épített  föl,  no  meg  Wienis  sem  aludt  az  elmúlt  két  év  során.  A  templomra  
kivetett  adónak  is  a  fegyverkezést  kellett  volna  szolgálnia,  és  miután  itt  
kudarcot vallott, a duplájára emelte föl a jövedelemadókat.  
    – Nem morogtak emiatt?  
    – Nem  túlságosan.  Heteken  keresztül  a  királyság  minden  templomában  a  
hatalom      iránti   engedelmességről       prédikáltak.     Nem     mintha     Wienis  
megköszönte volna.  
    – Szóval ez a háttér. No és mi az, ami ide hozta magát?  
    –  Két  héttel  ezelőtt  egy  anakreóni  kereskedelmi  hajó  rábukkant  a  régi  
Birodalmi   Flotta   egyik   megviselt   cirkálójára.   Legalább   háromszáz   éve  
sodródhat az űrben.  
    Hardin szemében érdeklődés csillant. Előredőlt a széken.  
    – Igen, hallottam róla. A Hajózási Tanács megkeresett ebben az ügyben, és  
javasolta,   hogy   kérjük  ki  a  hajót  tanulmányozásra.   Úgy  tudom,  tűrhető  
állapotban van.  
    – Nagyon is jó állapotban – mondta Verisof szárazon. – Wienis kis híján  
idegsokkot  kapott,  amikor  a  múlt  héten  kézhez  vette  az  ön  kérését,  hogy  
engedje át a hajót az Alapítványnak.  
    – Azóta sem válaszolt.  
    – Nem is fog, hacsak ágyúkkal nem, legalábbis ő ezt mondja. Aznap, hogy  
útra keltem idefelé, hozzám jött, és azt követelte, hogy az Alapítvány hozza  

----------------------- Page 80-----------------------

harcra kész állapotba a hajót, és bocsássa az anakreóni flotta rendelkezésére.  
Alávaló   pimaszságában   odáig   ment,   hogy   kijelentette:   az   ön   múlt   heti  
jegyzéke   mögött   az   Alapítványnak   azon   szándéka   húzó dik   meg,   hogy  
megtámadja Anakreónt. És hogy a csatahajó helyreállításának a megtagadása  
csak alátámasztaná az ő gyanúját, és arra kényszerítené, hogy lépéseket tegyen  
Anakreón védelme érdekében. Ezek az ő szavai. Még hogy rákényszerítené!  
Nos, ezért vagyok most itt.  
    Hardin barátságosan elmosolyodott.  
    –  Természetesen  ő  visszautasításra  számít  – mosolygott vissza Verisof –,  
ami tökéletes ürügyet szolgáltatna neki az azonnali támadásra.  
    –  Ezzel  én  is  tisztában  vagyok,  Verisof.  Ezek  szerint  van  legalább  hat  
hónapunk,  így  hát  hozassa  rendbe  a  hajót,  és  adja  át  neki  üdvözletemmel  
egyetemben.   Megbecsülésünk   és   tiszteletünk   jeléül   pedig   keresztelje   át  
 Wienisre – és elnevette magát.  
    Verisof arcán válaszul megint megjelent valami halvány mosolyféle.  
    – Azt hiszem, Hardin, hogy ez a logikus lépés, de azért félek.  
    – Mitől?  
    – Mert ez igazi hajó! Valamikor tudtak építeni! És az űrtartalma is legalább  
fele az egész anakreóni flottának. Atomütőereje akkora, hogy akár egy egész  
bolygót képes szétverni, a védőpajzsa pedig olyan, hogy képes ellenállni a Q- 
sugárnak  anélkül,  hogy  a  saját  sugárzása  megnövekednék.  Túl  sok  a  jóból,  
Hardin…  
    –  Szófia  beszéd,  Verisof,  szófia  beszéd!  Maga  ugyanúgy  tudja,  mint  én,  
hogy    azokkal   a   fegyverekkel,    amelyek    már    most   a  kezében     vannak,  
könnyűszerrel térdre kényszerítheti Terminust, még mielőtt a magunk számára  
helyreállíthatnánk azt a hajót. Mit számít hát akkor, ha a cirkálót is a kezére  
játsszuk? Jól tudja maga is, hogy sohasem kerül sor igazi háborúra.  
    – Lehetséges. Igen. – A nagykövet fölemelte a fejét. – De Hardin…  
    – Nos? Miért állt meg? Folytassa!  
    – Nézze, ez nem tartozik rám. De olvasom az újságot – és az asztalra tette a  
Journalt, s rámutatott az első oldalra. – Mi akar ez lenni?  
    Hardin közönyös pillantást vetett az újságra.  
    “A tanácsnokok egy csoportja új politikai pártot alakít.”  
    –  Ennyit  én  is  kiveszek  –  mondta  Verisof  idegesen.  –  Tisztában  vagyok  
vele, hogy ön jobban ismeri a belső helyzetet, mint én, de hát ezek itt éppen  
csak fizikai erőszakkal nem fenyegetik önt. Mekkora erő van mögöttük?  
    – Átkozottul sok. Minden valószínűség szerint a legközelebbi választások  
után övék lesz a többség a tanácsban.  
    –  Előbb  nem?  –  Verisof  sanda  pillantást  vetett  a  polgármesterre.  –  A  
választásokon kívül más módjai is vannak a hatalom megszerzésének.  

----------------------- Page 81-----------------------

    – Csak nem néz engem is Wienisnek?  
    –  Nem.  Csakhogy  a  hajó  kijavítása  hónapokig  is  eltart,  és  utána biztosra  
vehetjük  a  támadást.  Meghátrálásunkat  a  szégyenletes  gyengeség  jeleként  
fogják  értelmezni,  a  birodalmi  cirkálóval  viszont  meg  fog  kétszereződni  
Wienis flottájának az ereje. Ne legyek főpap, ha ez nem fog támadni. Miért  
kockáztassunk?  Két  dolgot  is  tehet.  Vagy  tárja  föl  a  kártyáit  a  tanács  előtt,  
vagy már most vigye kenyértörésre a dolgot Anakreónnal.  
    Hardin bosszús arcot vágott.  
    –  Kenyértörésre,  most,  mielőtt  a  válság  megérne?  Ez  az  egyetlen  dolog,  
amit  nem  szabad  megtennem.  Ha  nem  tudná,  van  olyan,  hogy  Hari  Seldon  
meg a terv.   
    Verisof némi habozás után kibökte:  
    – Ezek szerint ön tökéletesen meg van győződve róla, hogy létezik a terv?  
    –  Aligha  férhet  hozzá  kétség  –  hangzott  a szilárd válasz. – Jelen voltam,  
amikor  az  Időkripta  megnyílt,  és  Seldon  saját  hangja  lebbentette  föl  róla  a  
fátylat.  
    – Ebben én nem kételkedem, Hardin. Csupán az nem fér a fejembe, hogyan  
lehet ezer évre előre fölvázolni a történelmet. Az nem lehetséges, hogy Seldon  
túlbecsülte  volna  önmagát?  –  Hardin  ironikus  mosolyát  látva,  mentegetőzve  
hozzátette: – Persze én nem vagyok pszichológus.  
    –  Látja,  erről  van  szó.  Egyikőnk  sem  az.  Én  azonban  fiatalkoromban  
beleszagoltam  annyira  a  pszichológiába,  hogy  megértsem,  mire  képes  ez  a  
tudomány,  jóllehet  én  magam  nem  vagyok  képes  forgatni  ezt  a  fegyvert.  
Ahhoz az egyhez viszont semmi kétség sem férhet, hogy Seldon pontosan azt  
tette,  amit  állított.  Ahogy  ő  mondja,  az  Alapítvány  eredetileg  tudományos  
menedékként jött létre, azzal a céllal, hogy a halódó Birodalom tudományát és  
kultúráját átmentsék a bekövetkező barbárság századain, amelyből végül is ki  
fog kristályosodni a Második Birodalom.  
    Verisof cseppnyi kétkedéssel bólintott.  
    –  Mindenki  tudja,  hogy  az  eseményeknek  így  kellene  alakulniuk.  De  
megengedhetjük-e vajon a kockázat luxusát? Kockára tehetjük-e vajon a mát  
valamiféle ködös jövő érdekében?  
    –  Nem  tehetünk  mást,  mivel  a  jövő  nem  ködös.  Seldon  kiszámította  és  
rendszerezte.     Történelmünk        minden     egymás      után    következő     válságát  
föltérképezte,  és  bizonyos  mértékig  mindegyikre  kihat,  hogyan  sikerül  az  
előzőt megoldani. Ez még csak a második válság, s csak a nagy mindenség a  
megmondhatója,  mivé  sokszorozódna  a  végén  a  sémától  való  legparányibb  
eltérés is.  
    – Ez csak meddő okoskodás.  

----------------------- Page 82-----------------------

   –  Egyáltalán  nem  az!  Hari  Seldon  azt  mondta  az  Időkriptában,  hogy  
minden  egyes  válság  során  olyan  fokig  leszűkül  a  cselekvési  szabadságunk,  
hogy csupán egyetlen út marad nyitva a cselekvésre.  
   – Hogy az egyenes, de keskeny ösvényen tartózkodjunk?  
   – Igen, hogy tartózkodjunk az elhajlástól. Viszont  ebből következik, hogy  
mindaddig, amíg egyetlen cselekvési lehetőségnél  több is nyitva áll, a válság  
még  nem  érett  meg.  Engednünk  kell,  hogy  az  események  sodródjanak  a  
maguk útján, ameddig csak lehetséges, és a mindenség a tanúm, én ezt fogom  
tenni.  
   Verisof  nem  válaszolt.  Csak  az  alsó  ajkát  rágcsálta  a  mogorva  csendben.  
Még egy éve sincs, hogy Hardin először beszélt neki erről a kérdésről – a nagy  
kérdésről,  vagyis  hogy  mit  tegyenek  Anakreón  ellenük irányuló készülődése  
ellen. És akkor is csak azért, mert ő, Verisof kipakolta, ami a bögyében volt a  
további megalkuvó politikával kapcsolatban.  
   Hardin, mintha olvasott volna a nagykövet gondolataiban, ezt mondta:  
   – Jobban tettem volna, ha sohasem beszélek magának erről.  
   – Miért mondja ezt? – hökkent meg Verisof.  
   – Mert most már hatan vagyunk: rajtunk kívül a másik három nagykövet  
meg  Yohan  Lee,  akik  sejtik,  mi  várható,  és  mérget  mernék  rá  venni,  hogy  
Seldon szándéka szerint senkinek se szabad tudnia a dologról.  
   – Miért?  
   – Mert még Seldon fejlett pszichológiai tudománya sem volt mindenható.  
A kelleténél több független változóval nem volt képes megbirkózni. Bizonyos  
adott időtartamon túl egyes személyekkel már nem tudott dolgozni, legalábbis  
azon a határon túl nem, ameddig a gázok kinetikai elméletét még alkalmazni  
lehet  egyetlen  molekulára.  Ő  csak  tömegekkel  foglalkozott,  egy-egy  bolygó  
egész  lakosságával,  méghozzá  vak  tömegekkel,  amelyeknek  sejtelmük  sincs  
saját tevékenységük végeredményéről.  
   – Nem egészen értem.  
   –   Nem   tehetek   róla.   Nem   vagyok   eléggé   pszichológus   ahhoz,   hogy  
tudományos magyarázatot adhatnék. De hiszen ezt maga is tudja. Terminuson  
nincs egyetlen képzett pszichológus, és egyetlen matematikai szakkönyv sem  
található ebben az ágban. Nyilvánvalóan az volt a szándéka, hogy Terminuson  
senki  se  legyen  képes  a  jövőt  kiszámítani.  Seldon  azt  akarta,  hogy  vakon  
tapogatózzunk előre, ami – a tömegpszichológia törvényei szerint – egyedüli  
biztosítéka  annak,  hogy  a  helyes  úton  maradjunk.  Egyszer  már  említettem  
magának, hogy fogalmam sem volt róla, hová lyukadunk ki, miután kiűztem  
innen   az   anakreóniakat.   Engem   csak   az   izgatott,   hogy   fönntartsam   az  
erőegyensúlyt,   semmi   több.   Csak   később   véltem   fölfedezni   valamiféle  
szabályszerűséget  az  eseményekben,  de  minden  tőlem  telhetőt  megtettem,  

----------------------- Page 83-----------------------

hogy    ne   építsek   erre   a   fölfedezésemre.     Az    előrelátásból    következő  
beavatkozás kizökkentette volna a tervet.  
   Verisof elgondolkodva bólintott.  
   –   Majdnem   ilyen   bonyolult   okoskodásokat   hall   az   ember   odaát   az  
anakreóni  templomokban  is.  És  honnan  fogja  tudni,  hogy  eljött  a  cselekvés  
órája?  
   –   Már   most   is   tudom.   Maga   mondta,   hogy   mihelyt   helyreállítjuk   a  
csatahajót,   semmi     sem   térítheti  el  Wienist    attól  a   szándékától,    hogy  
megtámadjon       bennünket.    Ebben     a  vonatkozásban      tehát   csak   egyetlen  
lehetőség marad, igaz?  
   – Úgy van.  
   – Helyes. Ez a külső helyzetet illetően. Ugyanakkor azt is elismeri, hogy a  
legközelebbi választások után új és hajthatatlan tanács alakul, amely ki fogja  
erőszakolni az Anakreón elleni akciót. Itt sem marad más lehetőség.  
   – Igen.  
   –  És  mihelyt  az  összes  választási  lehetőség  elapad,  nyakunkon  a  válság,  
nem igaz? És én mégis aggódom.  
    Elhallgatott,   és   Verisof   várta,   hogy   folytassa.   Hardin   lassan,   szinte  
vonakodva megszólalt:  
   – Van egy olyan gyanúm, inkább megérzésem, hogy a terv szerint a külső  
és  belső  nyomásnak  egyidőben  kellene  forrpontra  jutnia.  Ezzel  szemben  
néhány  hónap  eltérés  ígérkezik.  Wienis  valószínűleg  még  a  tavasz  előtt  
támadni fog, a választások pedig csak egy év múlva esedékesek.  
   – És ez olyan fontos lenne?  
   – A jó ég tudja. Vagy a számításokba csúszott bele kisebb hiba, vagy ott a  
baj, hogy én túl sokat tudtam. Azon igyekeztem, hogy amit tudok a jövőből,  
sohase  befolyásolja  a  tetteimet,  de  hát  ki  tudja?  És  egyáltalán  mi  lesz  a  
következménye  ennek  a  hézagnak?  Lesz,  ahogy  lesz  –  szegte  föl  a  fejét  –,  
egyvalamit azonban szilárdan eltökéltem.  
   – Éspedig?  
   –  Amikor  a  válság  beüt,  én  Anakreónon  leszek.  Ott  akarok  lenni  a  
tetthelyen…De ennyi elég is, Verisof. Későre jár. Jöjjön, csapjunk egy görbe  
éjszakát. Szükségem van a kikapcsolódásra.  
   –   Rendben   van,   de   ne   menjünk   sehova  –  helyeselt  Verisof  –,  nem  
szeretném, ha fölismernének, különben mit szólna ez az új párt, amit a maga  
drágalátos tanácsnokai összehoznak. Rendelje ide a brandyt.  
    És Hardin odarendelte, de nem túl sokat.  

----------------------- Page 84-----------------------

3.  

Valamikor hajdanán, amikor még a Galaktikus Birodalom az egész Galaxisra  
kiterjedt, Anakreón a Periféria leggazdagabb tartománya volt, és az alkirályi  
palota nem egy császári vendégnek adott pompás szállást. És ezek közül nem  
egy odaült a légi robogók kormánya mögé, hogy kipróbálja a szerencséjét meg  
a tűpuskáját a niakmadár nevű tollas repülő erődök ellen.  
    Anakreón dicsősége a semmibe enyészett azóta. Az alkirályi palota helyén  
csak  tátongó  romok  maradtak,  kivéve  azt  a  szárnyát,  amelyet  az  Alapítvány  
szakmunkásai  helyreállítottak.  És  kétszáz  év  óta  egyetlen  császár  sem  tette  
Anakreónra a lábát.  
    De a niakvadászat megmaradt királyi sportnak, s az éles szem meg a biztos  
kéz  a  tűpuska  kezelésében  még  mindig  fő  erénynek  számított  az  anakreóni  
királyi udvarban.  
    I.   Lepold,   Anakreón   királya   –  és  mint  ahogy  elmaradhatatlanul,  bár  
indokolatlanul hozzátették: a határbirtokok ura – még tizenhat sem múlott, de  
már bőséges tanújelét adta ügyességének. A tizenhárom évet sem töltötte be,  
amikor leszedte az első niakot; a tizediket a trónra lépése utáni héten; és most  
a negyvenhatodik madárral tartott éppen hazafelé.  
    – Meglesz az ötven, mire nagykorú leszek – mondta lelkesen. – Ki fogad  
velem?  
    Udvaronc azonban nem fogad a király ügyességére. Mert könnyen kiteszi  
magát a nyerés halálos veszedelmének. Ezúttal sem vette föl senki a kihívást,  
így hát a király jókedvűen elindult átöltözni.  
    – Lepold!  
    A király két lépcsőfok között megtorpant, meghallván az egyetlen hangot,  
amelynek önkéntelenül engedelmeskedik a lába. Durcásan hátrafordult.  
    Wienis állt lakosztálya küszöbén és türelmetlenül intett unokaöccsének.  
    – Küldd el őket! Gyorsan!  
    A király kurtán biccentett, és a két kamarás hajlongva lehátrált a lépcsőn.  
Lepold belépett nagybátyja szobájába.  
    Wienis szemrehányóan méregette a király vadászöltönyét.  
    –   Hamarosan   sokkal   fontosabb   dolgokkal   kell   foglalkoznod,   mint   a  
niakvadászat.  
    Hátat fordított, és az íróasztalhoz ballagott. Amióta kiöregedett abból, hogy  
élvezni  tudná  a  levegő  süvítését,  a  nyaktörő  szaltót  szárnycsapásnyira  a  
niakmadártól,  a  légi  robogó  perdülését  és  meredek  emelkedését  lába  apró  
mozdulatára, azóta csak ócsárló szava volt az egész sportról.  
    Lepold tisztában volt vele, hogy nagybátyjának savanyú a szőlő, ezért nem  
minden rosszmájúság nélkül lelkendezni kezdett:  

----------------------- Page 85-----------------------

    –  Sajnálhatod,  bácsikám,  hogy  nem  jöttél  velünk!  Fölvertünk  egyet  a  
samiai      vadonban,       micsoda      példány!      Mi     utána.     Legalább      száz  
négyzetkilométert keresztül-kasul száguldunk vagy két órán keresztül. Ekkor  
én föl a masinámat napiránt – a kezével úgy tett, mintha most is a gépben ülne  
–,   és   megpörgetem,   mint   az   orsót.   Zutty,   neki   a   bal   szárnya   alatt,   a  
tomporánál. Ettől megvadul, és rézsút fölvág a magasba. Én balra kitérek, és  
várom,     hogy     lecsapjon.     És    valóban,    mint     a   vércse,    zuhan     rám.  
Szárnycsapásnyira sem volt, amikor én uccu, el alóla, és…  
    – Lepold!  
    – Ühüm… Eltrafáltam!  
    – Jó, jó. Ide figyelsz végre?   
    A király vállat vont, és elvonult a sarokasztal mellé, ahol is egyáltalán nem  
királyi   duzzogással,   nagybátyja   tekintetét   elkerülve,  csipegetni  kezdett  a  
leradióból.  
    Wienis mintegy bevezetésképpen odavetette:  
    – Voltam ma a hajón.  
    – Miféle hajón?  
    –  Csak  egy  hajó  van.  A  hajó.  Amelyiket  az  Alapítvány  a  flotta  számára  
helyreállít. A régi birodalmi cirkáló. Elég világosan fejezem ki magam?  
    –  Ja,  az?  Ugye,  megmondtam,  hogy  az  Alapítvány  kijavítja  nekünk,  ha  
megkérjük rá! Szamárság, amivel folyton rágod a fülemet, hogy meg akarnak  
támadni bennünket. Mert ha ez volna a szándékuk, akkor mért csinálnák meg  
nekünk a hajót? Hidd el, ez sehogyan sem stimmel.  
    – Hülye vagy, Lepold!  
    A  király,  aki  éppen  félredobta  egy  leradió  héját,  és  új  dióért  nyúlt,  
elvörösödött.  
    –  Izé…  ide  figyelj…  –  dadogta  mérgesen, a dühe azonban alig volt több  
gyerekes  durcásságnál.  –  Nem  hinném,  hogy  jogod  van  rá  így  nevezni.  
Megfeledkezel magadról. Ha nem tudnád, két hónap múlva nagykorú leszek.  
    – Úgy van, és pont neked való az uralkodói felelősség. Ha csak feleannyi  
időt szentelnél a közügyeknek, mint amennyit a niakvadászatra áldozol, akkor  
nyugodt lelkiismerettel lelépnék a kormányzói székből.  
    – Nem érdekel. Tudd meg, hogy ennek semmi köze az ügyhöz. A tény az,  
hogy hiába vagy kormányzó herceg meg a nagybátyám, a király én vagyok, és  
te az alattvalóm vagy. Nem szabadna engem hülyének nevezned, és egyébként  
sem volna szabad ülnöd a jelenlétemben. Nem kértél engedélyt rá. Szerintem  
jó lenne, ha vigyáznál magadra, mert még hamarosan tenni találok valamit.  
    Wienis szeme fagyos volt, mint a jégcsap.  
    – Felségednek szólítsalak?  
    – Igen.  

----------------------- Page 86-----------------------

    – Rendben van. Felséged hülye!  
    Sötét szeme parázslott összevont szemöldöke alatt, s az ifjú király lassan a  
székébe  roskadt.  A  herceg  arcán  gúnyos  elégedettség  suhant  át,  de  gyorsan  
tova  is  tűnt.  Vastag  ajkai  mosolyra nyíltak, s egyik keze megpihent a király  
vállán.  
    – Sose bánd, Lepold. Nem lett volna szabad elragadtatnom magam. Néha  
nehezen tudja megőrizni az ember a méltóságát, amikor az események súlya…  
De érted egyáltalán, miről beszélek?  
    Ha a szavai nyájasak is voltak, a szemében megmaradt a keménység.  
    Lepold bizonytalanul hebegte:  
    –  Hogyne.  Az  államügyek,  ugyebár,  fenemód  terhesek.  –  Nem  minden  
nyugtalanság nélkül várta, hogy most mindenféle vacak részletet zúdítanak a  
nyakába  arról,  hogy  áll  az  ez  évi  kereskedelem  Smyrnóval,  meg  hol  tart  
jelenleg  az  a  véget  nem  érő  civódás,  amely  a  Rőt  Fo lyosó  gyéren  lakott  
bolygói körül zajlik.  
    –  Ide  figyelj,  fiam,  már  régen  beszélni  akartam  veled  erről  –  mondta  
Wienis –, de hát tudom, hogy a heves ifjúság türelmetlen a száraz államügyek  
iránt.  
    – Csak ki vele, nem tesz semmit – intett Lepold.  
    A nagybácsi ügyet sem vetett rá.  
    – Két hónap múlva viszont nagykorú leszel. S mi több: nehéz idők jönnek,  
s neked is oda kell állnod a gátra. Hisz attól kezdve, Lepold, király leszel.  
    Lepold bólintott, de az arca közönyös maradt.  
    – Háború lesz, Lepold.  
    – Háború! De hiszen fegyverszünetet kötöttünk Smyrnóval…  
    – Nem Smyrno: maga az Alapítvány.  
    – Bácsikám, de hiszen helyrehozzák a hajót. Azt mondta…  
    Nagybátyja ajkbiggyesztése beléfojtotta a szót.  
    – Lepold – mondta ez egy árnyalattal ridegebben –, beszéljünk mint férfi a  
férfival. Háború lesz az Alapítvánnyal, akár helyreállítják a hajót, akár nem,  
sőt a hajó kijavítása csak siettetni fogja a dolgot. Az Alapítvány a hatalom és  
erő forrása. Anakreón egész nagysága, a hajói és a  városai, a kereskedelme,  
egész     léte   azoktól     a    morzsáktól      függ,    amelyeket      az    Alapítvány  
könyöradományként          nagy    nehezen      nyújtani    kegyeskedik      nekünk.      Jól  
emlékszem  még  azokra  az  időkre  –  nem  is  olyan  régen  volt  –,  amikor  az  
anakreóni  városokat  szénnel  és  olajjal  fűtötték.  Különben  hagyjuk,  úgysem  
értenéd meg.  
    –  Szerintem  –  kockáztatta  meg  a  király  félénken  –  hálásnak  kellene  
lennünk…  

----------------------- Page 87-----------------------

    – Hálásnak? – üvöltötte Wienis. – Hálásnak azért, mert fukar kézzel elénk  
vetnek  egy-egy  alamizsnát,  s  közben  csak  a  nagy  mindenség  a  tanúja,  mit  
tartanak  meg  maguknak  –  mivégre?  Hogy  valamikor  ők  legyenek  a  Galaxis  
urai!  
    Tenyerét unokaöccse térdére helyezte, s a szeme résnyire szűkült.  
    –   Lepold,   te   Anakreón   királya   vagy.   Fiaid   és   a   fiaidnak   a   fiai   a  
világegyetem  urai  lehetnek,  ha  a  kezedben  lesz  a  hatalom,  amelytől  az  
Alapítvány megfoszt bennünket!  
    – Ebben van valami! – Lepold szemében megcsillant egy szikra, és a háta  
kiegyenesedett.  –  Elvégre  is  milyen  jogon  tartogatják  maguknak?  Ez  nem  
járja, ugye? Anakreón is számít tán valamit, nem?  
    – No, lám, végre kezdesz kapiskálni. Nomármost, fiam, mi van akkor, ha  
Smyrno a saját szakállára megtámadja az Alapítványt, és kezébe kaparintja az  
egész  hatalmat?  Mit  gondolsz,  meddig  tudjuk  elkerülni  a  csatlóssorsot?  
Meddig tudsz megülni a trónodon?  
    Lepold egyre izgatottabb lett.  
    –  A  mindenségit,  valóban!  Én  mondom  neked,  hogy  teljesen  igazad  van.  
Nekünk kell támadnunk elsőnek. Tisztára önvédelemből.  
    Wienis arcán szélesebbre nyílt a mosoly.  
    – Vedd hozzá ehhez, hogy valamikor, nagyapád uralkodásának a legelején,  
Anakreón   katonai   támaszpontot   állított   föl   Terminuson,   az   Alapítvány- 
bolygón, s ez a támaszpont létfontosságú volt a haza védelme szempontjából.  
Kénytelenek   voltunk   azonban   föladni   azt  a  támaszpontot  az  Alapítvány  
vezetőjének  –  ennek  az  agyafúrt  parasztnak,  ennek  a  tudósnak,  akinek  egy  
csöpp nemes vér sem folyik az ereiben – a mesterkedései folytán. Érted, miről  
van szó, Lepold? A te nagyapádat megalázta ez a közönséges fráter. Én nem  
felejtettem el őt! Alig volt idősebb nálam, amikor idejött Anakreónra a maga  
ördögi  mosolyával  és  ördöngös  eszével  –  és  a  háta  mögött  mindhárom  
királyság hatalmával, amelyek gyáván összeszövetkeztek Anakreón nagysága  
ellen.  
    Lepold arca kipirult, és a szemében fölparázslott az iménti szikra.  
    –  Seldonra  mondom,  ha  a  nagyapám  helyében  lettem  volna,  én  kardot  
ragadok!  
    – Nem, Lepold! Mi úgy döntöttünk, hogy kivárjuk a megfelelő alkalmat a  
sérelem  megtorlására.  Apád,  korai  halála  előtt,  abban  reménykedett,  hogy  ő  
lehet  az,  aki…  –  Wienis  elfordította  az  arcát.  Kis  idő  múlva,  mint  aki  az  
érzelmeivel küszködik: – A bátyám volt. De ha a fia…  
    – Igenis, bácsikám. Nem leszek méltatlan őhozzá. Én már döntöttem. Az a  
helyénvaló,      ha   Anakreón       kifüstöli   ezt    a   darázsfészket,      méghozzá  
haladéktalanul.  

----------------------- Page 88-----------------------

   –  Csak  lassan  a  testtel.  Először  meg  kell  várnunk,   amíg  elkészül  a  
csatahajó. Az a puszta tény, hogy vállalkoztak erre a munkára, azt bizonyítja,  
hogy félnek tőlünk. Az ostobák megpróbálnak kiengesztelni bennünket, de mi,  
ugyebár, nem dőlünk be nekik?  
   Lepold öklével belecsapott a tenyerébe.  
   – Nem, amíg én vagyok Anakreón királya!  
   Wienis ajka gúnyos mosolyra biggyedt.  
   – És azonkívül meg kell várnunk, amíg Salvor Hardin megérkezik.  
   –  Salvor  Hardin!  –  A  király  szeme  hirtelen  kerekre  tágult,  és  sima,  
gyerekes arcáról lehullott a rákényszerített majdnem-keménység.  
   –  Igen,  Lepold,  az  Alapítvány  vezetője  személyesen jön  Anakreónra  a  te  
születésnapodra, nyilván azzal a szándékkal, hogy elringasson bennünket. De  
nem fog neki sikerülni.  
   – Salvor Hardin! – suttogta a király.  
   –  Csak  nem  félsz  ettől  a  névtől?  –  ráncolta  a  homlokát  Wienis.  –  Ez  
ugyanaz a Salvor Hardin, aki előző ittjártakor beleverte az orrunkat a sárba.  
Nem feledkezel meg tán a királyi házat ért súlyos sérelemről? Méghozzá egy  
közember részéről. Egy csatornatölteléktől.  
   –  Nem.  Azt  hiszem.  Dehogy  feledkezem  el!  Meg  fogunk  fizetni  neki,  
csak… csak… egy kicsit félek.  
   A herceg talpra ugrott.  
   – Félsz? Mitől? Mitől, te… te kis… – Nagyot nyelt.  
   –   Izé…    hogy   is  mondjam…       szentségtörés    lenne  megtámadni      az  
Alapítványt. Vagyis… – Elakadt.  
   – Nos?  
   –  Vagyis  ha  valóban  létezne  a  Galaktikus  Szellem  –  dadogta  –,  akkor…  
izé… nem tetszene neki. Nem gondolod?  
   –  Nem,  nem  gondolom  –  hangzott  a  kemény  válasz.  Wienis  visszaült  a  
helyére, és különös mosoly jelent meg az ajka körül. – Sokat jár a fejedben ez  
a  Galaktikus  Szellem,  nemde?  Ez  az  eredménye  annak,  hogy  szabadjára  
engedtünk. Telebeszélte a fejedet az a Verisof, ugye?  
   – Sokat magyarázott nekem…  
   – A Galaktikus Szellemről?  
   – Igen.  
   – Ó, te szopós majom, hisz ő annyira sem hisz ebben a hókuszpókuszban,  
mint  én,  pedig  én  aztán  egy  csöppet  sem  hiszek benne!  Hányszor  mondtam  
neked, hogy ostobaság az egész!  
   – Tudom, hogy az, de hát Verisof azt mondja…  
   – Az ördögbe Verisoffal! Ostobaság, ha mondom.  
   Lepold egy ideig makacsul hallgatott, aztán kibökte:  

----------------------- Page 89-----------------------

   –  Mégis  mindenki  hisz  benne.  Vagyis  a  Hari  Seldon  prófétáról  szóló  
mesékben, abban, hogy az Alapítványra hagyta parancsolatai végrehajtását, s  
egykor   még   eljöhet   a   földi   paradicsom;   meg   hogy   aki   ellenszegül   a  
parancsolatainak, az örök kárhozatra ítéltetik. Az  emberek hisznek ebben. Én  
elnököltem az ünnepségeken, és biztos vagyok benne, hogy hisznek.  
   – Úgy van: az emberek hisznek, de mi nem. És hálás  lehetsz érte, hogy ez  
így  van,  mert  ennek  a  hülyeségnek  köszönheted,  hogy  isteni  kegyelemből  
vagy király s félisten magad is. Nagyon praktikus. Így senki sem mer lázadni,  
és  vakon  engedelmeskednek  mindenben.  Ezért  kell  hát  neked  meghirdetni  a  
háborút az Alapítvány ellen. Én csak kormányzó herceg vagyok, s csak ember.  
Te viszont király vagy, és nekik több mint félisten.  
   – De igazánból nem vagyok az – mondta a király elmélázva.  
   – Persze hogy igazánból nem vagy az – hangzott az ironikus válasz –, de  
mindenki  számára  az  vagy,  kivéve  az  Alapítvány  népét.  Világos?  Mindenki  
számára,  kivéve  az  alapítványiakat.  Ha  ezekkel  leszámolunk,  akkor  többé  
senki sem tagadhatja meg tőled az istenséget. Erre gondolj!  
   – És azután mi magunk is képesek leszünk a templomok energiadobozait  
kezelni, meg a hajókat, amelyek ember nélkül repülnek, meg a Szent Eledelt,  
amely  meggyógyítja  a  rákot  meg  a  többit?  Verisof  azt  mondta,  hogy  csak  
azok, akiken rajta van a Galaktikus Szellem áldása..  
   –   Verisof   azt   mondta!   Verisof   Salvor   Hardin   után   a   te   legnagyobb  
ellenséged. Tarts velem, Lepold, és ne törődj ővelük. Mi együtt visszaállítjuk  
a  Birodalmat  –  mi  ez  az  anakreóni  királyság  ahhoz  képest!  –,  amely  egytől  
egyig a pajzsa alá gyűjti a Galaxis sok milliárd csillagát. Mi a jobb, ez vagy a  
“földi paradicsomról” való halandzsa?  
   – E-ez.  
   – Ígérhet ennél többet Verisof?  
   – Nem.  
   –  No  látod.  –  Majd  ellentmondást  nem  tűrő  hangon:  –  Azt  hiszem,  
lezárhatjuk  az  ügyet.  –  Nem  várt  választ.  –  Most  menj.  Később  én  is  
lemegyek. Csak még egyet, Lepold.  
   A fiatal király visszafordult a küszöbről. Wienis csupa mosoly volt, csak a  
szeme maradt komor.  
   –   Légy    óvatos,   fiam,   azokkal    a  niakvadászatokkal.      Amióta    az   a  
szerencsétlenség  történt  az  apáddal,  veled  kapcsolatban  is  el-elfog  a  rossz  
előérzet.   Sose   lehet   tudni  abban    a   kavarodásban,     amikor    összevissza  
röpködnek     a   tűpuska    lövedékei.   Vigyázni     fogsz   magadra,     ugye?   És  
megteszed, ugye, amire kérlek az Alapítvány ügyében?  
   Lepold szeme tágra nyílt, majd lesütött szemmel csak annyit rebegett:  
   – Igen, persze!  

----------------------- Page 90-----------------------

    – Helyes! – Kifejezéstelen tekintettel bámult távozó unokaöccse után aztán  
visszament az íróasztalához.  
    A távozó Lepold fejében pedig józan, de nem minden  aggodalom nélküli  
gondolatok     kavarogtak.     Talán    valóban    jobb   lenne,    ha   megvernék      az  
Alapítványt, és megkaparintanák mindazt a hatalmat, amelyről Wienis beszélt.  
De utána, ha a háborúnak vége, és ő szilárdan ül a trónján… – és nem tudott  
szabadulni attól a gondolattól, hogy jelen pillanatban Wienis és nagyszájú két  
fia következett a trónöröklési listán.  
    De  hát ő király. És egy király könnyedén megszabadulhat valakitől. Még  
ha a nagybátyjáról és az unokatestvéreiről van is szó.  

4.  

Sermak után Lewis Bort fejtette ki a legnagyobb aktivitást, hogy összegyűjtse  
azokat   az   elégedetlenkedőket,   akik   az   egyre   hangosabb   Akció-pártban  
tömörültek.  Mégsem  volt  tagja  annak  a  küldöttségnek,  amely  csaknem  fél  
évvel ezelőtt fölkereste Salvor Hardint. Nem azért, mintha nem méltányolnák  
a  szolgálatait;  épp  ellenkezőleg.  Távolmaradásának  az  volt  az  egyetlen  oka,  
hogy abban az időben éppen Anakreón központi bolygóján járt.  
    Magánemberként   látogatott   oda.   Nem   keresett   föl   egyetlen   hivatalos  
személyt    sem,    és  nem     is  csinált  semmi     említésre   méltót.   Mindössze  
körülkémlelte      a  nyüzsgő     bolygó     sötétebb    sarkait,   és  tömpe     orrával  
végigszimatolta a poros zugokat.  
    A rövid téli nap – amely borúsan köszöntött be, és havazással búcsúzott – a  
vége  felé  járt,  amikor  visszaérkezett.  Egy  óra  múlva  Sermak  házában  ült  a  
nyolcszögletű asztal mellett.  
    Első szavait nem arra szánta, hogy fölvidítsa velük az egybegyűlteket, akik  
eléggé nyomott hangulatban bámulták a havas tájra leereszkedő éjszakát.  
    –  Attól  tartok  –  mondotta  –,  hogy  helyzetünket  a  színpadias  szójárással  
veszett ügynek nevezett kifejezéssel tudnám a legpontosabban körülírni.  
    – Azt hiszed? – kérdezte Sermak komoran.  
    – Ez már nem hit kérdése, Sermak. Meggyőződésem.  
    – A fegyverek… – kezdte volna doktor Walto kissé fontoskodóan, de Bort  
nem hagyta szóhoz jutni.   
    – Ne is említsd. Ez régi nóta. – Szemét végighordozta a körben ülőkön. –  
Én  az  emberekről  beszélek.  Bevallom,  az  én  ötletem  volt,  hogy  valamilyen  
palotaforradalomszerűséget  kellene  kirobbantanunk,  és  olyasvalakit  a  trónra  
ültetnünk,  aki  barátságosabb  az  Alapítvány  iránt.  Az  ötlet  nem  volt  rossz.  

----------------------- Page 91-----------------------

Most sem az. Csakhogy megvan az az egyetlen apró hibája, hogy kivihetetlen.  
A nagy Salvor Hardin tett róla, hogy az legyen.  
    Sermak savanyú képpel közbevetette:  
   – Nem árulnád el a részleteket, Bort…  
   –  Részleteket!  Nincsenek  részletek!  Nem  olyan  egyszerű  a  dolog.  Az  az  
egész  átkozott  anakreóni  helyzet.  A  vallás,  amelyet  az  Alapítvány  elültetett.  
És amely működik.  
   – Úgy!  
   –  Látnotok  kellene  működésében,  hogy  méltányolni  tudjátok.  Mert  mit  
láttok itt? A népes papneveldét meg azt a néhány alkalmi mutatványt, amelyet  
itt-ott  a  város  eldugott  zugaiban  megrendezünk  a  zarándokok  épülésére,  mi  
mást? Az egész ügy alig érint bennünket a maga teljességében. Anakreónon  
viszont…  
   Lem  Tarki  egyik  ujjával  végigsimította  hetyke  hollandus  bajuszkáját,  és  
megköszörülte a torkát.  
   – Miféle vallásról beszélsz? Hiszen Hardin mindig azt hajtogatta, hogy az  
egész  csak  egy  gyerekes  cécó,  amely  arra  jó,  hogy  minden  további  nélkül  
elfogadják a tudományunkat. Emlékszel, Sermak, mit mondott azon a napon…  
   –  Hardin  magyarázatait  nem  mindig  kell  készpénznek  venni  –  vetette  
közbe Sermak. – De mégis, miféle vallás az, Bort?  
   Bort elgondolkodott.  
   –  Etikai  szempontból  semmi  baj.  Alig  különbözik  a  régi  Birodalom  
változatos filozófiai iskoláitól. Magas erkölcsi követelmények satöbbi. Ebben  
a vonatkozásban nem találni kivetnivalót. A vallás  egyike a történelem nagy  
civilizáló tényezőinek, s mint ilyen betölti…  
   –  Ezt  mi  is  tudjuk  –  szakította  félbe  Sermak  türelmetlenül.  –  Térj  a  
lényegre!  
   – Tessék. – Bort egy kicsit bosszús volt, de nem mutatta. – A vallás, vagyis  
az   a   vallás,  amelyet    az   Alapítvány     ültetett  el  és   istápolt,  szigorú  
tekintélyuralmi  elvre  épül.  A  papság  kizárólagos  ellenőrzést  gyakorol  azok  
fölött  a  tudományos  eszközök  fölött,  amelyeket  mi  adtunk  Anakreónnak,  
kezelésüket azonban csupán tapasztalati úton sajátították el. Ők föltétel nélkül  
hisznek   ebben   a   vallásban   és   a   kezükben   levő   erők…   izé…   szellemi  
mivoltában.  Példának  okáért  néhány  hónappal  ezelőtt  egy  tökfej  babrált  az  
egyik  nagyobb  erőművel,  amely  a  thessalekioni  templomban  volt.  Persze  öt  
háztömb  a  levegőbe  röpült.  Mindenki,  még  a  papok  is,  isteni  bosszúállást  
láttak a dologban.  
   – Emlékszem rá. Annak idején a lapok is hozták megcsonkítva az esetet.  
De nem tudom, mire akarsz kilyukadni.  

----------------------- Page 92-----------------------

   –  Hát  ide  figyelj  –  mondta  Bort  érdesen.  –  A  papság  piramist  alkot,  
amelynek a csúcsán a király ül, akit kisebbfajta istenségnek tekintenek. Isten  
kegyelméből való abszolút uralkodó – s a nép is meg a papság is vakon hisz  
ebben. A királyt nem lehet csak úgy egyszerűen elmozdítani. Érted már végre,  
hogy miről van szó?  
   – Várj csak – szólt közbe Walto. – Hogy értetted azt, hogy mindez Hardin  
műve? Hogy kerül ő ide?  
   Bort elkeseredett pillantást vetett a kérdezőre.  
   – Az Alapítvány kitartóan táplálta ezt a csalást. Minden tudományunkkal  
támogattuk az ámítást. Nincs olyan ünnepség, ahol a trónoló királyt ne övezné,  
s  ne  ragyogna  koronaként  a  feje  fölött  radioaktív  dicsfény.  Aki  hozzáér,  
alaposan  megégeti  a  kezét.  Alkalmas  pillanatban  a  levegőbe  emelkedhet,  s  
mintegy  isteni  sugallatra  tovalebeghet.  Egyetlen  kézmozdulatára  sejtelmes  
gyöngyházfény önti el a templomot. Se vége, se hossza ezeknek az egyszerű  
trükköknek,  amelyekkel  a  mi  jóvoltunkból  ügyeskedik,  s  amelyeket  még  a  
papok is készpénznek vesznek. Jóllehet ők maguk azok, akik a szerkezeteket  
kezelik.  
   – Szép kis helyzet – harapott az ajkába Sermak.  
   –  Sírni  tudnék,  akár  a  Városház  Park  szökőkútja  –  fakadt  ki  Bort  –,  ha  
rágondolok, milyen alkalmat szalasztottunk el. Mert mi volt a helyzet harminc  
évvel  ezelőtt,  amikor  Hardin  kimentette  az  Alapítványt  Anakreón  karmai  
közül? Abban az időben az anakreóni népnek sejtelme sem volt arról, hogy a  
Birodalom  lejtőre  jutott.  A  zeoni  fölkelés  után  többé-kevésbé  a  maguk  urai  
voltak a saját portájukon, de valójában még akkor sem eszméltek rá arra, hogy  
a   Birodalom   az   utolsókat   rúgja,   amikor   megszakadt   a   közlekedés,   és  
Lepoldnak az az útonálló nagyapja királyt csinált magából.  
   Ha  a  császárnak  lett  volna  egy  kis  mersze,  két  cirkáló  meg  a  minden  
bizonnyal  föllángoló  belső  lázadás  segítségével  könnyedén  visszaállíthatta  
volna a hatalmát. És mi, mi is megtehettük volna ugyanazt, de nem! Ehelyett  
Hardin beléjük ültette az uralkodó istenítését. Miért? Miért? Miért? Sehogyan  
sem fér a fejembe.  
   – És Verisof mit csinál? – vágott közbe Jaim Orsy váratlanul. – Egy időben  
maga  is  közel  állt  az  Akció-párthoz.  Mért  nem  tesz  valamit?  Vagy  neki  is  
hályog nőtt a szemén?  
   –  Nem  tudom  –  vágta  rá  Bort.  –  Nekik  ő  a  főpap.  Amennyire  én  meg  
tudom  ítélni,  azonkívül,  hogy  technikai  dolgokban  tanácsokkal  látja  el  a  
papságot, nem tesz semmit.  
   Feszült  csend  ült  a  szobára.  Minden  szem  Sermakra  meredt.  A  fiatal  
pártvezér idegesen harapdálta a körmét, aztán kitört belőle:  
   – Nem lehet! Valami bűzlik a dologban!  

----------------------- Page 93-----------------------

   Körülhordozta a tekintetét, majd dühösen hozzátette:  
   – Hardin ennyire ostoba volna?  
   – Úgy látszik – vonta meg a vállát Bort.  
   –  Soha!  Valami  itt  nincs  rendjén.  Csak  égbekiáltó  esztelenséggel  volna  
képes  valaki  arra,  hogy  ilyen  alaposan  és  visszavonhatatlanul  elfűrészelje  
maga alatt a fát. Erre Hardin még akkor sem lenne képes, ha egy csöpp esze  
sem volna, amit én kötve hiszek. Egyfelől megalapít egy vallást, hogy a belső  
lázadás utolsó lehetőségét is megszüntesse. Másfelől pedig állig fölfegyverzi  
Anakreónt. Nem értem.  
   – Elismerem, hogy kissé zavaros a dolog – mondta Bort –, de hát ezek a  
tények! Mi másra gondolhatnánk?  
   – Nyílt árulás! Megvásárolták! – heveskedett Walto.  
   De Sermak türelmetlenül megrázta a fejét.  
   –   Ez   sem   magyaráz   meg   semmit.   Az   egész   ügy   olyan   esztelen   és  
értelmetlen,  mint…  Mondd  csak,  Bort,  hallottál  valamit  egy  csatahajóról,  
amelyet állítólag az Alapítvány helyrepofoz az anakreóni flotta részére?  
   – Csatahajó?  
   – Egy régi birodalomi cirkáló.  
   –  Nem  én,  nem  hallottam.  De  hát  attól  még  meglehet.  A  hadikikötők  
vallásos szent helyek, és közönséges halandók a közelükbe sem mehetnek. A  
haditengerészetről sohasem hall az ember semmit.  
   –  Valami  azért  mégis  kiszivárgott.  A  párt  egyik  képviselője  fölvetette  a  
dolgot a tanácsban. Nos, Hardin egy percig sem tagadta. A szóvivői kikeltek a  
rémhírterjesztők ellen, és ennyiben maradt a dolog. Nem zörög a haraszt…  
   – Szépen beleillik a képbe – mondta Bort. – Ha igaz a hír, akkor teljesen  
elment az eszünk. De az egész helyzeten már nem sokat ront.  
   –  Szerintem  –  szólt  közbe  Orsy  –  Hardinnak  nincs  semmilyen  titkos  
fegyver a tarsolyában. Mert az…  
   –   Hogyne     –  szakította   félbe   Sermak     maró   gúnnyal    –,   talán  egy  
paprikajancsi,  amely  a  kellő  lélektani  pillanatban  előugrik  a  zsákból,  és  az  
öreg Wienis egyből berezel. Az Alapítvány akár föl is robbanthatná magát, és  
egyszerre   vége   lenne   minden   bajának,   ha   már   csak   valamilyen   titkos  
fegyverbe vethetné a bizodalmát.  
   –  Akkor  hát  –  váltott  témát  sietve  Orsy  –  a  kérdés  arra  az  egy  dologra  
szűkül le, hogy mennyi időnk maradt. Nos, Bort?  
   – Úgy van. Ez itt a kérdés. De ne nézz rám, én sem  tudom megmondani.  
Az anakreóni sajtó sohasem tesz említést az Alapítványról. A jelen pillanatban  
egyéb sincs benne, mint a küszöbön álló ünnepségek. Lepold a jövő héten lesz  
nagykorú.  

----------------------- Page 94-----------------------

    – Akkor hát több hónappal rendelkezünk. – Walto először mosolyodott el  
az este folyamán. – Időt nyerhetünk.  
    – Időt, időt! – vágott közbe Bort türelmetlenül. – Mondtam, hogy a királyt  
istennek tekintik. Csak nem föltételezitek, hogy külön propaganda hadjáratra  
van szükség ahhoz, hogy harcra tüzelje a népét? Csak nem hiszitek azt, hogy  
előbb  agresszióval  kell  megvádolnia  bennünket,  hogy  szabadjára  engedje  az  
alantas érzelmeket? Ha eljön az ideje, Lepoldnak csak parancsot kell adnia, és  
a  nép  harcolni  fog.  Ennyi  az  egész.  Éppen  ebben  van  a  rendszer  átka.  Egy  
istennek  nem  tesznek  föl  kérdéseket.  Ahogy  én  látom,  akár  már  holnap  
kiadhatja a parancsot, mi meg süthetjük a tudományunkat.  
    Mindenki egyszerre próbált beszélni, és Sermak az asztalt verte az öklével,  
hogy  rendet  teremtsen,  amikor  fölvágódott  az  elülső  ajtó,  és  Levi  Norast  
toppant be. Felöltőjét le sem vetve, maga után hónyomokat hagyva fölrobogott  
a lépcsőn.  
    – Ide nézzetek! – kiabálta, s egy hideg, hófoltos újságot dobott az asztalra.  
– A tévé is ezt harsogja.  
    Öt fej hajolt a szétterített újság fölé.  
    Sermak fojtott hangon kitört:  
    – Nagy ég! Anakreónra megy! Anakreónra!  
    – Árulás! – visította Tarki izgatottan. – Átkozott legyek, ha Waltónak nincs  
igaza! Eladott bennünket, és most megy a vérdíjért.  
    Sermak kiegyenesedett.  
    – Nem maradt más választásunk. Holnap bizalmatlansági indítványt teszek  
a tanácsban Hardin ellen. És ha ez nem megy keresztül, akkor…  

5.  

A  hó  elállt,  de  a  talajt  vastag  hóbunda  borította,  s  a  csillogó  gépkocsi  csak  
nagy    üggyel-bajjal    tudott   előrevergődni     a   néptelen   utcákon.   A   hajnal  
közeledtét jelző piszkosszürke derengés nemcsak költői értelemben volt hideg,  
hanem a maga vaskos valóságában is, nem csoda hát, hogy bármily zavarosak  
voltak  is  akkoriban  az  Alapítvány  politikai  ügyei,  senkit  –  lett  légyen  az  
akcionista vagy Hardin-párti – nem fűtött annyira a tettvágy, hogy ilyen korán  
az utcára merészkedjék.  
    Yohan Leenek se fűlt ehhez a foga, s ki is tört belőle a zokszó:  
    – Nagyon rossz színe lesz a dolognak, Hardin. Azt fogják mondani, hogy  
kereket oldott.  
    –  Hadd  mondják  csak,  ha  nekik  úgy  tetszik.  Nekem  Anakreónra  kell  
jutnom, méghozzá baj nélkül. Elég legyen hát a szób ól, Lee!  

----------------------- Page 95-----------------------

    Hardin hátradőlt az üléspárnák közé, s enyhén megborzongott. Nem mintha  
fázott volna a jól fűtött gépkocsiban; a hóborította táj fagyos látványa azonban  
még az ablakon keresztül is libabőrössé tette a hátát.  
    –   Egyszer,   ha   lesz   majd   érkezésünk   –   mondotta   elgondolkodva   –,  
szabályoznunk kell Terminus időjárását. Nem valami ördöngös dolog.  
    – Én – ellenkezett Lee – szívesebben elvégeznék előbb egyet-mást. Például  
befűtenék  Sermaknak.  Erre  a  célra  megtenné  egy  jó  kis  száraz  zárka,  télen- 
nyáron huszonöt Celsius fokra beszabályozva. Mit szól hozzá?  
    – Akkor aztán egész testőrségre lenne szükségem – mondta Hardin –, ez a  
kettő mit sem érne – intett a két Lee-féle fogdmegre, akik a gépkocsivezető  
mellől,  kezüket  az  atompisztolyon  nyugtatva,  vizslaszemekkel  fürkészték  a  
kihalt utcákat. – Úgy látszik, mindenáron polgárháborút akar fölszítani.  
    –  Még  hogy  én?  Éppen  elég  piszkavas  van  a  tűzben,  mondhatom,  nincs  
szükség  külön  szításra.  –  Tömzsi  ujjain  számolni  kezdte:  –  Egy:  Sermak  
jókora   lármát   csapott   a   városi   tanácsban,   és   bizalm atlansági   indítványt  
terjesztett be maga ellen.  
    –   Minden   joga   megvolt   rá   –   mondta   Hardin   szenvtelenül.   –   Ettől  
függetlenül a javaslatot 206 szavazattal 184 ellenében elvetették.  
    –   Úgy    van.   Huszonkét      szavazattöbbséggel       hatvan    helyett,   amire  
minimálisan számítottunk. Ne is tagadja, hiszen így volt, nem?  
    – Meleg helyzet volt – ismerte el Hardin.  
    –  No  látja.  Kettő:  szavazás  után  az  Akció-párt  ötvenkilenc  tagja  hátsó  
lábára ágaskodott, és kicsődült a tanácsteremből.  
    Hardin néma maradt, mire Lee folytatta:  
    –  Három:  Sermak,  mielőtt  elhagyta  volna  a  termet,  azt  ordítozta,  hogy  
maga    áruló,   és   azért   megy   Anakreónra,   hogy   fölmarkolja   a   harminc  
ezüstpénzt,    meg     hogy    a  tanács    többsége    a   bizalmatlansági-indítvány  
elutasításával maga is cinkosságot vállal az árulásban, és hogy a pártjukat nem  
hiába nevezik Akció-pártnak. Ezt mire tetszik vélni?  
    – Arra, hogy baj van, nem?  
    –  És  maga  meg  hajnalhasadtával  kereket  old,  akár  egy  tolvaj.  Szembe  
kellene  néznie  velük,  Hardin,  és  ha  kell,  az  ég  szerelmére,  hirdesse  ki  a  
szükségállapotot!  
    – Az erőszak a gyengék…  
    – … végső menedéke. Hülyeség!  
    –  Rendben  van.  Majd  meglátjuk.  Jól  jegyezze  meg,  amit  most  mondok,  
Lee. Harminc évvel ezelőtt megnyílt az Időkripta, s az Alapítvány ötvenedik  
évfordulóján  megjelent Hari Seldon alakja, aki fölnyitotta a szemünket arra,  
hogy mi is történik tulajdonképpen.  

----------------------- Page 96-----------------------

   – Emlékszem – bólintott Lee elgondolkodó félmosollyal az ajkán. – Aznap  
vettük át a hatalmat.  
   – Úgy van. Akkor éltük át az első nagyobb válságot. Ez most a második; és  
mához három hétre lesz az Alapítvány nyolcvanadik évfordulója. Nem mond  
ez magának semmit?  
   – Csak nem jelenik meg újból?  
   – Még nem fejeztem be. Seldon sohasem mondott, érti, soha semmit arról,  
hogy visszatérne, de ez szépen belevág az egész tervébe. Mindent elkövetett,  
hogy  homályban  tartsa  előttünk  a  jövőt.  Arra  sincs  semmilyen  mód,  hogy  
megállapítsuk, vajon a rádiumóra be van-e állítva újabb időpontokra, hacsak  
szét   nem    szereljük    a   Kriptát   –   amely    egyébként     minden     bizonnyal  
megsemmisülne,   ha   elkezdenénk   babrálni   vele.   Az   első   megjelenés   óta  
minden évfordulón odamentem, hátha visszatér. De soha nem történt semmi,  
igaz viszont, hogy azóta ez az első alkalom, hogy valódi válság van kitörőben.  
   – Akkor el fog jönni.  
   –  Lehetséges.  Nem  tudom.  De  azért  a  mai  tanácsülésen,  rögtön  azután,  
hogy bejelenti, hogy én Anakreónra utaztam, hivatalosan azt is közölni fogja,  
hogy március 14-én újabb Hari Seldon-üzenetre kerül sor, amely életbevágóan  
fontos  tudnivalókat  fog  tartalmazni  a  nemrég  sikerrel  megoldott  válsággal  
kapcsolatban.  És  jól  figyeljen,  Lee,  akárhogy  fogják  is  faggatni,  többet  egy  
szót se mondjon.  
   – El fogják vajon hinni? – kérdezte Lee tágra meredt szemmel.  
   – Nem fontos. El fognak bizonytalanodni, és éppen ez a célom. Amíg azon  
fogják törni a fejüket, hogy vajon igaz-e a dolog, és mi az ördögöt akarhatok,  
ha  mégsem  igaz;  az  akciót  mindenesetre  el  fogják  halasztani  március  14-e  
utánra. Én viszont már jóval előbb itthon leszek.  
   – De az a “sikerrel megoldott válság” blöff, ugye?  
   – Fölöttébb megtévesztő blöff. De itt is vagyunk a reptéren!  
    Az  indulásra  kész  űrhajó  mogorván  meredt  a  magasba  a  szürkületben.  
Hardin sietve dagasztotta a havat, s a tátongó bejárati ajtónál visszafordult, és  
üdvözlésre nyújtotta a kezét.  
   –   Ég   önnel,   Lee!   Sajnálom,   hogy   itt   kell   hagynom   magát   a   forró  
serpenyőben,  de hát senki másban nem bízhatom. Ne menjen közel a tűzhöz!  
   – Ne féljen. Elég forró a serpenyő is. Teljesítem a parancsot.  
    Hátralépett, s az ajtó becsukódott.  

6.  

----------------------- Page 97-----------------------

Salvor  Hardin  nem  ment  egyenesen  Anakreón  bolygóra,  amely  az  egész  
királyságnak a nevét adta. Csak a koronázás előtti napon érkezett oda, miután  
röpke  látogatást  tett  a  királyság  nyolc  jelentősebb  csillagrendszerén,  éppen  
annyi   időt   töltve  rajtuk,   hogy   szót   válthasson    az   Alapítvány    helyi  
képviselőivel.  
   A körutazás lenyűgözte a királyság nagyságával. A Galaktikus Birodalom  
beláthatatlan  messzeségeihez  képest,  amelynek  valaha  olyan  fontos  részét  
képezte,  persze  csak  egy  apró  forgács,  egy  semmi  kis  légypiszok  volt  az  
egész;  de  annak,  aki  megszokta,  hogy  egyetlen  –  méghozzá  alig  lakott  –  
bolygóban  gondolkozzék,  az  anakreóni  méretek,  akár  a  kiterjedést,  akár  a  
népesség nagyságát nézve, hátborzongatónak tűnhettek.  
   A  régi  Anakreón  tartomány  területe  –  amellyel  nagyjából  megegyezik  a  
mai királyság – huszonöt csillagrendszert ölel magába, ezek közül hatnak volt  
egynél  több  lakott  bolygója  is.  A  tizenkilencmilliárdnyi  lakosság,  bár  még  
mindig jóval kevesebb, mint a Birodalom virágkorában, az Alapítvány égisze  
alatt végbemenő tudományos föllendülés hatására rohamosan növekedett.  
   És  Hardint  most  valósággal  leteperte  annak  a  föladatnak  a  nagysága.  
Harminc  esztendő  csak  arra  volt  elég,  hogy  a  központi  bolygót  sikerült  
erőművesíteni. A külső vidékeken még mindig jókora  foltok terjengtek, ahol  
az atomenergiát nem állították helyre. De még ez a haladás is lehetetlen lett  
volna   azok   nélkül   a   még   működőképes   ereklyék   nélkül,   amelyeket   a  
Birodalom apálya hátrahagyott.  
   Amikor Hardin végre megérkezett a főbolygóra, a normális életmenetnek  
nyomát   sem   találta.   A   külső  vidékek  is  ünnepeltek;  Anakreón  bolygón  
azonban egyetlen ember sem akadt, aki ne feledkezett volna nyakig bele abba  
a   vallásos   zsibvásárba,   amely   Lepold,   az   isten-király   nagykorúságának  
beköszöntét jelezte.  
   Hardin mindössze egy félórácskára volt képes elcsípni az elkínzott és siető  
Verisofot,  mielőtt  a  nagykövetnek  megint  rohannia  nem  kellett  egy  újabb  
templomi     ünnepélyre.   Ez   a   félóra  azonban    fölöttébb   gyümölcsözőnek  
bizonyult, és Hardin elégedetten készült az éjszakai tűzijátékra.  
   A néző szerepét vállalta magára, mert nem volt gyomra azokhoz az egyházi  
funkciókhoz, amelyeket minden bizonnyal ráerőszakoltak volna, ha kiderül a  
személyazonossága. Így amikor a palota báltermében fölsorakozott a királyság  
legelőkelőbb  és  legfényesebb  nemességének  csillogó  hordája,  Hardin  szinte  
észrevétlenül és senki által föl nem ismerve lapult meg a fal mellett.  
   A   hódolók   hosszú   sorában   őt   is  bemutatták   Lepoldnak,  persze   csak  
biztonságos      távolból,     a     király     magányos       fenségét      ugyanis  
megközelíthetetlenné  tette  a  gyilkos  radioaktív  dicsfény.  És  alig  egy  óra  
múlva majd ugyanez a király helyet foglal súlyos, rádium-iridium ötvözetből  

----------------------- Page 98-----------------------

öntött,   aranyveretű,     gyémántdíszes      trónján,   aztán    trónostul-mindenestül  
méltóságteljesen  a  levegőbe  emelkedik;  arasznyira  a  padló  fölött,  lassan  a  
széles ablakhoz lebeg, amelyen át a közönséges tömeg a királyára függesztheti  
a szemét, és az önkívületbe üdvrivalghatja magát. A trón természetesen aligha  
lehetne ilyen súlyos, ha nem atommotor volna beleépítve.  
    Tizenegy múlt. Hardin ide-oda fészkelődött, és fölágaskodott, hogy jobban  
lásson.  Föl  akart  állni  egy  székre,  de  aztán  meggondolta  magát.  Ekkor  
megpillantotta  Wienist,  aki  lassan  furakodott  feléje  a  tömegen  keresztül,  és  
várt.  
    Wienis csigalassúsággal haladt előre. Szinte minden lépésnél intézett egy- 
két  kegyes  szót  egy-egy  megilletődött  nemeshez,  akinek  a  nagyapja  annak  
idején    segített  Lepold     nagyapjának      a   királyság    megkaparintásában,       s  
szolgálataiért hercegi ranggal jutalmazták.  
    Végre  az  utolsó  díszruhás  főurat  is  lerázta  magáról,  és  Hardin  elé  ért.  
Arcán    a   mosoly     vigyorba    rándult,    és  bozontos     szemöldöke      alatt   az  
elégedettség szikrája villant fekete szemében.  
    – Kedves Hardinom – mondotta szinte suttogva –, legyen elkészülve arra,  
hogy unatkozni fog, ha nem akarja fölfedni a kilétét.  
    – Eszemben sincs unatkozni, fenség. Fölöttébb elszórakoztat ez az egész.  
Terminuson ugyanis semmi ehhez fogható látványosság nincsen.  
    – Elhiszem. De nem jönne be a magánlakosztályomba,  ahol nyugodtan és  
fültanúk nélkül elcseveghetnénk?  
    – Készséggel.  
    Kart karba fűzve lesétáltak a lépcsőn, és nem egy özvegy hercegné emelte  
meglepetten a szeme elé lornyettjét, és kérdezte álmélkodva magában, vajon  
ki lehet ez a szürke öltözékű és érdektelen külsejű idegen, aki ilyen kitüntetett  
kegyben részesül a kormányzó herceg részéről.  
    Wienis   lakosztályán   Hardin   átadta   magát   a   teljes   kényelemnek,   és  
köszönetet mormolva elfogadta a herceg saját kezével kitöltött italt.  
    –  Locrisi  bor,  Hardin  –  mondta  Wienis  –,  a  királyi  pincékből.  Valódi,  
kétszáz éves. Tíz évvel a zeoni fölkelés előtt palackozták.  
    – Igazi, királyi ital – bólogatott Hardin udvariasan. – I. Lepoldra, Anakreón  
királyára.  
    Ittak, és némi szünet után Wienis nyájasan hozzáfűzte:  
    –  S  hamarosan  a  Periféria  császára  lesz,  aztán  –  ki  tudja?  Egykor  még  
egyesülhet a Galaxis.  
    – Meglehet, Anakreón alatt?  
    –  Miért  ne?  Ha  az  Alapítvány  segít,  ki  merné  vitatni  a  Periféria  fölötti  
tudományos fölényünket?  
    Hardin letette az üres poharat.  

----------------------- Page 99-----------------------

   –  No  igen,  csakhogy  az  Alapítványnak  kötelessége  segítséget  nyújtani  
minden országnak, amely tudományos támogatást kér tőle. Kormányunk tiszta  
idealizmusa  és  alapítónk,  Hari  Seldon  magasztos  eszméje  nem  engedi  meg,  
hogy kivételezzünk. Ezen nem lehet változtatni, felség.  
   –  A  Galaktikus  Szellem  –  mondotta  Wienis  széles  mosollyal  –,  hogy  a  
népies  szójárással  éljek,  segít  azokon,  akik  magukon  segítenek.  Tisztában  
vagyok  vele,  hogy  az  Alapítvány,  ha  rajta  múlna,  sohasem  volna  hajlandó  
együttműködni.  
   –   Én   ezt   nem   mondanám.   A   birodalomi   cirkálót   is   helyreállítottuk  
önöknek,  jóllehet  a  hajózási  hivatalom  magának  szerette  volna  megtartani  
kutatási célokra.  
   – Kutatási célokra! – ismételte meg a herceg ironikusan az utolsó szavakat.  
–   No   persze!   De   bajosan   hozták   volna   helyre,   ha   nem   fenyegetőzöm  
háborúval.  
   – Nem tudom – mondotta Hardin elhárító mozdulattal.  
   – De én tudom! És az a fenyegetés mindig is érvényesült.  
   – Most is?  
   –  Most  már  túl  késő,  hogy  fenyegetésről  beszéljünk.  –  Wienis  gyors  
pillantást  vetett  az  asztalán  álló  órára.  –  Figyeljen  ide,  Hardin.  Maga  már  
korábban  is  volt  Anakreónon.  Akkor  még  fiatal  volt;  mindketten  fiatalok  
voltunk. De maga meg én már akkor is egészen másképpen néztünk a világra.  
Maga, ahogy mondani szokták, a béke embere, nemde?  
   –  Úgy  is  lehet  mondani.  Legalábbis  úgy  vélem,  hogy  az  erőszak  nem  a  
legkifizetődőbb  út  a  célhoz.  Mindig  adódnak  ennél  jobb  eszközök,  még  ha  
ezek néha kerülővel járnak is.  
   – Igen. Hallottam a maga híres mondásáról: “Az erőszak a gyengék végső  
menedéke.”  Ennek  ellenére  –  vakarta  meg  a  herceg  az  egyik  fülét  affektált  
szórakozottsággal  –,  én  nem  mondanám  éppen  magamról,  hogy  gyönge  
vagyok.  
   Hardin udvariasan bólintott, de nem szólt semmit.  
   – Mégis – folytatta Wienis – mindig hittem a közvetlen cselekvésben. Az  
volt az elvem, hogy a célom felé az egyenes út a legjobb út. Ezen az úton sok  
mindent elértem, és bízom benne, hogy még többet is el fogok érni.  
   – Tudom – szakította félbe Hardin. – Ha nem tévedek, éppen ilyen utat vág  
maga és a gyerekei számára egyenesen a trón felé, figyelembe véve a király  
atyjának  –  az  ön  bátyjának  –  szerencsétlen  halálát,  no  meg  magának  a  
királynak törékeny egészségi állapotát. Mert, ugye, törékeny az egészsége?  
   Wienis homlokráncolva fogadta a célzást, és a hangja érdesebbre vált:  
   –  Azt  tanácsolnám  magának,  Hardin,  hogy bizonyos  témákat kerüljön el.  
Mint Terminus polgármestere, jogosultnak érezheti magát arra, hogy… hm…  

----------------------- Page 100-----------------------

meggondolatlan  megjegyzésekre  ragadtassa  magát,  de  mégis  arra  kérném,  
hogy   nyomja   el   magában   ezt   az   ingert.   Engem   nem   lehet   szavakkal  
megijeszteni.  Az  volt  mindig  az  életelvem,  hogy a nehézségek megszűnnek,  
ha  az  ember  bátran  szembenéz  velük,  és  én  még  egyszer  sem  fordítottam  
nekik hátat.  
   – Ebben nem kételkedem. A jelen pillanatban mi az a nehézség, amelynek  
nem akar hátat fordítani?  
   – Az, Hardin, hogy rávegyem az Alapítványt az együttműködésre. A maga  
békepolitikája,   ha   nem   venné   észre,   több   súlyos   hibába   sodorta   magát  
egyszerűen azért, mert lebecsülte az ellenfél merészségét. Nem mindenki fél  
úgy a közvetlen akciótól, mint maga.  
   – Például? – érdeklődött Hardin.  
   –  Például  maga  egyedül  jött  ide  Anakreónra,  és  egyedül  kísért  el  a  
lakosztályomra.  
   – És mi ebben a rossz? – hordozta körbe a tekintetét Hardin.  
   – Semmi – felelte a herceg –, hacsak az nem, hogy a szoba előtt öt rendőr  
várja a parancsomat lövésre kész fegyverekkel. Nem hiszem, Hardin, hogy el  
tudna innen távozni.  
   A polgármester fölvonta a szemöldökét.  
   – Eszem ágában sincs, hogy most elmenjek. Ennyire tart tőlem?  
   –  Én  egy  cseppet  sem  tartok  magától.  Csupán  tanújelét  akartam  adni  az  
eltökéltségemnek. Vagy nevezzük tán inkább gesztusnak?  
   –  Nevezze,  ahogy  kedve  tartja  –  mondta  Hardin  közömbösen.  –  Én  nem  
fogom feszélyeztetni magam az incidenstől, bármilyen nevet ad is neki.  
   –  Meg  vagyok  győződve  róla,  hogy  idővel  változtatni  fog  a  véleményén.  
De  maga,  Hardin,  újabb  hibát  követett  el,  méghozzá  szarvashibát. Terminus  
bolygó ugyanis majdnem teljesen védtelen, nem igaz?  
   –  Magától  értetődik.  Hiszen  mitől  is  kellene  tartanunk?  Mi  senkit  sem  
fenyegetünk, és mindenkinek egyformán a szolgálatára állunk.  
   –  És  mialatt  szabadon  hagyták  a  mellüket  –  folytatta  Wienis  –,  addig  
bennünket  segítettek  fölfegyverkezni,  és különösen  abban jártak a kezünkre,  
hogy  saját  haditengerészetünket  nagyszerű  hadiflottává  építsük  ki.  Olyan  
flottává, amelynek a birodalmi cirkáló nekünk adásával semmi sem állhat az  
útjában.  
   – Fenség csak az időt vesztegeti. – Hardin úgy tett, mint aki föl akar állni a  
székéről. – Ha hadat akar üzenni nekünk, és ezt most akarja a tudomásomra  
hozni, akkor engedje meg, hogy azonnal érintkezésbe lépjek kormányommal.  
   – Üljön le, Hardin. Én nem akarok hadat üzenni, és  maga egyáltalán nem  
fog érintkezésbe lépni a kormányával. Majd ha a háború kitör, és nem fogjuk  
hadüzenetre  vesztegetni  az  időt,  Hardin,  akkor  az  Alapítvány  az  anakreóni  

----------------------- Page 101-----------------------

flotta  atomcsapásaiból  idejében  értesülni  fog  róla.  És ezt a flottát saját fiam  
fogja   a   Wienis  zászlóshajóról,   az   egykori   birodalomi   flotta   cirkálójáról  
kormányozni.  
   Hardin összeráncolta a homlokát.  
   – Mikor?  
   –  Ha  valóban  érdekli  a  dolog,  akkor  a  hajóraj  pontosan  ötven  perccel  
ezelőtt, tizenegy órakor hagyta el Anakreónt, és az első csapást azon nyomban  
Terminusra  mérik,  mihelyt  megpillantják  a  bolygót,  vagyis  holnap  délben.  
Tekintse magát hadifogolynak.  
   –  Pontosan  erre  gondoltam  én  is,  fenség  –  felelte  Hardin,  változatlanul  
összeráncolva a homlokát. – De csalódtam magában.  
   Wienis megvetően elnevette magát.  
   – Ennyi az egész?  
   –  Igen.  Azt  hittem,  hogy  a  flotta  útnak  indítására  a  koronázás  pillanata;  
vagyis  éjfél  kínálkozik  a  legalkalmasabb  időpontnak.  Úgy  látszik, még mint  
kormányzóherceg akarta elkezdeni a háborút. Amúgy pedig sokkal drámaibb  
lett volna.  
   A herceg nagy szemeket meresztett.  
   – Mi a csodát beszél maga itten?  
   –  Hát  nem  érti?  –  kérdezte  Hardin  szelíden.  –  Én  éjfélre  időzítettem  az  
ellencsapásomat.  
   Wienis talpra ugrott.  
   –  Nem  fog  beugratni.  Semmilyen  ellencsapás  nem  lesz.  Ha  a  többi  
királyság segítségére számít, felejtse el. Flottájuk együttesen sem jön a miénk  
közelébe.  
   –  Ezzel  én  is  tisztában  vagyok.  De  én  nem  fogok  egyetlen  lövést  sem  
leadni.  Csupán  arról  van  szó,  hogy  egy  héttel  ezelőtt  elterjesztettem:  ma  
éjfélkor Anakreón bolygó átok alá kerül.  
   – Átok alá?  
   –  Úgy  van.  Ha  nem  érti,  megmagyarázhatom.  Anakreón  minden  papja  
sztrájkba  lép,  amennyiben  nem  vonom  vissza  a  parancsot.  Ezt  viszont  nem  
tehetem, ameddig fogva tartanak, de akkor sem tenném, ha szabad lennék. –  
Előredőlt  a  székén,  és  fojtott  hangon  hozzátette:  –  Tudatában  van  fenséged  
annak,     hogy    az   Alapítvány      elleni   támadás     fölér   a    legsúlyosabb  
szentségtöréssel?  
   Wienis látható erőfeszítést tett, hogy uralkodjék magán.  
   – Kíméljen meg ettől, Hardin. Tartsa meg a dumáját a csőcseléknek.  
   – Kedves Wienis barátom, mit gondol, én  kinek  tartogatom? Elképzelem,  
hogy  az  elmúlt  félórában  Anakreón  minden  temploma  tanúja  volt,  amint  a  
papok  éppen  erről  a  tárgyról  prédikáltak  az  összegyűlt  tömegnek.  Egyetlen  

----------------------- Page 102-----------------------

férfit  vagy  nőt  sem  talál  azóta  Anakreónon,  aki  ne  értesült  volna  róla,  hogy  
kormányuk oktalanul és gyalázatosan megtámadta a vallásuk központját. De  
már csak négy perc van éjfélig. Jobban tenné, ha lemenne a bálterembe, hogy  
lássa, mi fog történni. Én itt biztonságban leszek ajtóm előtt az öt őrszemmel.  
–  Ezzel  hátravetette  magát  a  székében,  öntött  magának  egy  újabb  pohár  
locrisit, és angyali közönnyel bámult a mennyezetre.  
    Wienis fojtottan elkáromkodta magát, és kirohant a szobából.  
    A  báltermi  előkelőség  soraiban  moraj  támadt,  amint  széles  sávban  utat  
nyitottak a trón felé. Lepold fagyos arccal, fölszegett fővel ült rajta, két kezét a  
karfán  nyugtatva.  A  hatalmas  csillárok kialudtak, és a boltozatos mennyezet  
számtalan apró Atomo-lámpácskájának tarka, szórt fényében magasan a feje  
fölött izzó koronaként vidáman ragyogott a királyi dicsfény.  
    Wienis  megállt  a  lépcső  közepén.  Senki  sem  vette  észre;  minden  szem  a  
trónon  csüggött.  Ökölbe  szorította  a  kezét,  és  nem  mozdult: csak nem fogja  
hagyni, hogy Hardin blöffje valami ostobaságra ragadtassa.  
    Ekkor a trón megmozdult. Hangtalanul fölemelkedett, majd oldalvást úszni  
kezdett.   Lesuhant     az   emelvényről,     lassan   lelibegett   a   lépcsőn,   majd  
vízszintesen, arasznyira a padló fölött, a hatalmas, nyitott ablak felé sodródott.  
    Az éjfélt jelző harang mély kondulására megállt az ablak előtt – s ebben a  
pillanatban kihunyt a királyi dicsfény.  
    A másodperc törtrészéig nem mozdult semmi, csak a király arcára torzult  
meglepett  kifejezés:  a  dicsfény  nélkül  egészen  emberi  kép.  Aztán  a  trón  
megingott,  és  az  arasznyi  magasságból  hangos  robajjal  a  padlóra  huppant,  
éppen a pillanatban, amikor a palota minden lámpája kialudt.  
    A zavart lármába és sikongatásba Wienis bikaüvöltése hasított bele:  
    – Elő a fáklyákkal! A fáklyákat!  
    Jobbra-balra  lökdöste  maga  előtt  a  tömeget,  s  az  ajtó  felé  nyomakodott.  
Kívülről palotaőrök özönlöttek a sötét terembe.  
    Végre  előkerültek  a  fáklyák,  azok  a  fáklyák,  amelyeket  a  koronázást  
követő fáklyásmenet során hordoztak volna végig a város utcáin.  
    Fáklyákkal  fölfegyverzett  őrök  rajzottak  be  a  bálterembe;  a  kék,  zöld  és  
vörös lángok kísérteties fénybe vonták a riadt és tanácstalan arcokat.  
    – Nincs semmi baj! – ordított Wienis. – Mindenki maradjon a helyén! A  
világítást azonnal helyreállítják.  
    Az   őrparancsnokhoz   fordult,   aki   merev   vigyázzállásban   várta,   hogy  
jelenthessen  
    – No mi az, kapitány?  
    –  Fenség  –  hangzott  a  késedelem  nélküli  válasz  –,  a  palotát  körülvette  a  
város lakossága.  
    – Mit akarnak? – tört ki dühösen Wienis.  

----------------------- Page 103-----------------------

   –  Egy  pap  vezeti  őket,  aki  azonos  Poly  Verisof  főpappal.  Követeli,  hogy  
haladéktalanul bocsássák szabadon Salvor Hardin polgármestert, és szüntessék  
be  a  háborút  az  Alapítvány  ellen.  –  A  tiszt  hangja  hivatásához  méltón  
kifejezéstelen volt, a szeme azonban riadtan repdesett ide-oda.  
   –  Ha  a  csürhe  közül  bárki  is  megpróbálná  átlépni  a  palota  kapuját  –  
üvöltötte  Wienis  –,  megsemmisíteni!  Egyelőre  ennyit.  Hadd  üvöltözzenek!  
Majd holnap benyújtjuk a számlát.  
   Ekkorra széthordták a fáklyákat, és a bálterem újból világosságban úszott.  
Wienis  a  trónhoz  rohant,  amely  még  mindig  az  ablaknál  állott,  és  talpra  
rántotta a dermedt, viaszsárga arcú Lepoldot.  
   – Gyerünk! – Kipillantott az ablakon. A városra síri sötétség borult. Lentről  
a  tömeg  kusza,  nyers  kiáltozása  hallatszott.  Csupán  jobbról,  az  Argolid- 
templom felől szűrődött ide némi világosság. A herceg dühösen elkáromkodta  
magát, és elvonszolta a királyt.  
   Wienis, az öt őrszemmel a nyomában, berobogott a szobába. Lepold halálra  
váltan, tágra nyílt szemmel, némán követte.  
   – Hardin – sziszegte Wienis rekedten – olyan erőkkel játszik, amelyekkel  
nem fog tudni megbirkózni!  
   A polgármester ügyet sem vetett Wienisre. Nyugodtan ülve maradt, csak az  
arcán jelent meg egy ironikus mosoly az oldalánál világító Atomo-zseblámpa  
gyöngyházfényében.  
   –   Jó   reggelt,  felség!   –   fordult  oda    Lepoldhoz.    –   Gratulálok    a  
koronázásához.  
   – Hardin – üvöltötte Wienis –, parancsolja vissza a papjait a helyükre!  
   Hardin fagyosan fölpillantott.  
   – Próbálja meg maga, Wienis, és meg fogja látni, ki játszik olyan erőkkel,  
amelyekkel nem képes megbirkózni. Ebben a pillanatban egyetlen kerék sem  
forog Anakreónon. Egyetlen lámpa sem ég, kivéve a templomokat. Egyetlen  
csepp  víz  sem  folyik,  kivéve  a  templomokat.  A  bolygó  téli  féltekéjén  egy  
kalória hő nem sok, de annyit sem találni, kivéve a templomokat. A kórházak  
egyetlen új beteget sem vesznek föl. Az erőművek leálltak. Az összes hajók  
visszatértek  a  kikötőikbe.  Ha  mindez  nem  tetszik  magának,  Wienis,  akkor  
maga rendelje vissza a papokat. Énnekem nincs szándékomban.  
   – Rendben van, Hardin. Ha erőpróba, hát legyen erőpróba. Majd meglátjuk,  
hogy a papjai szembe tudnak-e szállni a hadsereggel. Még ma éjjel a bolygó  
összes templomát a hadsereg felügyelete alá helyezem.  
   – Nagyon jó, de hogyan szándékozik kiadni a parancsot? A bolygó minden  
összeköttetése  megszakadt.  Látni  fogja,  hogy  a  rádió  nem  működik,  a  tévé  
nem  működik,  és  az  ultrahullám  sem  működik.  Ami  azt  illeti,  az  egyetlen  
hírközlő   eszköz,    amely    működni    fog   a   bolygón    –  természetesen     a  

----------------------- Page 104-----------------------

templomokon kívül –, az az ebben a szobában levő tévékészülék, és azt is csak  
vételre állítottam be.  
    Wienis levegő után kapkodott, de Hardin nem kegyelmezett.  
   –   Ha    akarja,   megparancsolhatja      a   palota   előtt  állomásozó      katonai  
egységnek,     hogy    nyomuljon      be   az   Argolid-templomba,        és   az   ottani  
ultrahullámú  készüléken  lépjen  kapcsolatba  a  bolygó  többi  részével.  Attól  
tartok azonban, hogy azt a katonai egységet a tömeg gulyássá fogja aprítani, és  
akkor ki fogja védeni a palotáját, Wienis? És az életét, Wienis?  
    Wienis rekedten préselte ki magából a szavakat:  
   –  Ördög  és  pokol,  mi  ki  fogunk  tartani!  Kiböjtöljük  a  napot.  Hadd  
üvöltözzön csak a csőcselék, és hadd némuljon meg az energiaszolgáltatás, mi  
ki fogunk tartani. És mihelyt megkapjuk a hírt, hogy az Alapítványt bevettük,  
a  maga  híres  csőcseléke  rá  fog  döbbenni,  hogy  az  egész  vallás  a  homokra  
épült,  és  faképnél  hagyja  a  papjait  és  föl  fog  kelni  ellenük.  Holnap  délig,  
Hardin,  mert  itt  Anakreónon  kikapcsolhat  mindent,  a  hajóhadamat  azonban  
nem  tudja  megállítani.  –  A  hangja  diadalittas  rikácsolásba  csapott  át:  –  A  
hajók  úton  vannak,  Hardin,  elöl  a  nagy  cirkálóval,  amelyet  maga  hozatott  
rendbe.  
    Hardin könnyed hangon válaszolt:  
   – Igen, amelyet én hozattam rendbe, de a magam módján. Mondja, Wienis,  
hallott  maga  valamit  az  ultrahullámú  reléről?  Úgy  látom,  nem  hallott.  Nos,  
körülbelül két perc múlva meg fogja tudni, mire képes egy ilyen szerkezet.  
    Ebben a pillanatban bekapcsolódott a tévékészülék, s Hardin helyesbített:  
   – Nem, két másodperc múlva. Üljön le, Wienis, és hegyezze a fülét!  

7.  

Theo Aporat egyike volt Anakreón legmagasabb rangú papjainak.  
    Már   a   rangjánál    fogva   rászolgált    arra,  hogy    kinevezzék     a  Wienis  
zászlóshajó főlelkészévé.  
    De  nem  csupán  a  rangjánál  fogva.  Ugyanis  jól  ismerte  a  hajót.  Maga  is  
részt  vett  –  az  Alapítvány  szent  férfiúinak  a  keze  alatt  –  a  hajó  rendbe  
hozásában.  Az  ő  irányításuk  alatt  dolgozott  a  motorokon.  Saját  kezűleg  
tekercselte  a  vizorokat,  javította  a  távközlési  hálózatot,  foldozta  a  lyukas  
hajótestet,   segített   a   tartógerendák     megerősítésében.      Sőt   még     azt  is  
megengedték  neki,  hogy  segédkezzen,  amint  az  Alapítvány  bölcs  férfiúi  
elhelyeztek  a  hajón  egy  olyan  szent  szerkezetet,  amelyet  azelőtt  egyetlen  
hajóba  sem  építettek  be,  mert  erre  a  nagyszerű  hajókolosszusra  tartogatták:  
egy ultrahullámú relét.  

----------------------- Page 105-----------------------

   Nem csoda, ha mélyen elkeserítette, hogy milyen aljas célokra szánták ezt  
a dicső hajót. Képtelen volt elhinni, amit Verisof mondott neki, hogy a hajót  
gyalázatos   gonoszságra   szándékoznak   fölhasználni:   hogy   ágyúit   a   nagy  
Alapítvány  ellen  akarják  fordítani.  Az  ellen  az  Alapítvány  ellen,  ahol  ő  
ifjúkorában tanult, és amely minden áldás kútfeje.  
    De most, azután, amit az admirális mondott neki, semmi kétség sem maradt  
benne.  
    Hogyan  engedheti  meg  a  király  –  az  ég  áldása  rajta!  –  ezt  a  gyalázatos  
cselekedetet? Mert csak nem a király műve ez az egész? Vagy tán Wienis, az  
átkozott herceg főzte ki a dolgot, a király háta mögött? És ennek a Wienisnek  
a tulajdon fia az az admirális, aki öt perccel ezelőtt azt mondta neki:  
    – Törődj a lelkekkel meg az áldásaiddal, te pap! A hajót meg bízd énrám!  
    Aporat alattomosan elmosolyodott. Nemcsak a lelkekre meg az áldásokra –  
az átokra is lesz majd neki gondja. Lefkin herceg viszont nem is olyan sokára  
nyüszíteni fog.  
    Belépett    a   központi     kommunikációs        szobába.    Előtte    lépkedett    a  
ministránsfiú,  s  a  két  ügyeletes  tiszt  minden  további  nélkül  továbbengedte  
őket. A főlelkésznek mindenhová szabad bejárása volt a hajón.  
    –  Zárd  be  az  ajtót  –  parancsolta  Aporat,  és  az  órájára  pillantott.  Öt  perc  
múlva     tizenkettő.    Pontosan     kiszámította     az   időt.   Gyakorlott,     gyors  
mozdulatokkal  sorra  bekapcsolta  a  hírközlő  vonalakat,  hogy  a  több  mint  
három kilométer hosszú hajó minden sarkába eljusson a hangja meg a képe.  
    –  A   Wienis  királyi  zászlóshajó  katonái,  figyelem!  A  főlelkészetek  szól  
hozzátok!  
    Tudta, hogy a hangja a tattól a hajóorrig, az atomlövegektől a navigációs  
asztalokig az egész hajót betölti.  
    – A hajótok – emelte föl a hangját – szentségtörés  eszköze lett. Tudtotok  
nélkül olyan tett végrehajtására használják föl, amely mindannyiótok lelkét az  
űr  örök  hidegségére  kárhoztatja!  Halljátok  hát!  A  parancsnokotoknak  az  a  
szándéka,  hogy  az  Alapítvány  ellen  vezesse  a  hajótokat,  s  bombáival  bűnös  
akarata alá gyűrje minden áldásnak ama kútfejét. És mivelhogy ez a szándék  
vezeti    őt,   én    a   Galaktikus      Szellem     nevében     megfosztom        őt   a  
parancsnokságától, mert micsoda parancsnok az, aki  eltékozolta a Galaktikus  
Szellem  áldását!  Mert  maga  az  isteni  király  sem  tarthatja  meg  trónusát  a  
Szellem akarata ellenében.  
    A  pap  hangja  mélyebb  tónusba  csapott  át,  miközben  a  ministráns  fiú  
hódolattal, a két katona pedig növekvő rettegéssel leste a szavát.  
    – És mivelhogy ez a hajó az ördög küldetésében jár, róla is eltávolítjuk a  
Szellem áldását.  

----------------------- Page 106-----------------------

   Ünnepélyesen égnek emelte a karjait, és hajószerte a képernyők ezrei előtt  
rettegve  hallgatták  a  katonák,  amint  főpapjuk  méltóságteljes  alakja  tovább  
szónokolt:  
   –   A   Galaktikus   Szellem   nevében,   az   ő   prófétája,   Hari   Seldon   és  
tanítványai,  az  Alapítvány  szent  férfiúi  nevében  ezennel  megátkozom  ezt  a  
hajót.  Váljanak  vakká  e  hajó  távolbalátói;  annak  szemei.  Bénuljanak  meg  a  
horgonyai; az ő karjai. Atomágyúi: az ő öklei, sorvadjanak el. Szűnjön meg a  
motoroknak  szívverése.  Némuljanak  meg  a  hírközlő  szervei.  Szűnjék  meg  a  
hajó  lélegzése.  A  világossága,  ami  az  ő  lelke,  aludjon  ki.  A  Galaktikus  
Szellem nevében ezennel megátkozom ezt a hajót!  
   És utolsó szavával egyidőben, éppen amint éjfélt ütött az óra, fényévekre  
innét,  az  Argoloid-templomban  egy  kéz  bekapcsolt  egy  ultrahullámú  relét,  
amely az ultrahullám sebességével még abban a szempillantásban bekapcsolt  
egy ugyanolyan relét a  Wienis zászlóshajón.  
   És a hajó meghalt!  
   Mert a tudomány-vallás fő erőssége az, hogy működik, s ezért az Aporat- 
féle átkok holtbiztosan bekövetkeznek.  
   Aporat  látta,  hogy  sötétség  borul  a  hajóra,  és  hallotta,  hogy  hirtelen  
megszűnik a hiperatommotorok távoli, lágy dorombolása. Lelkében ujjongva,  
hosszú   köpenye   zsebéből   elővett   egy   önműködő   Atomo-lámpát,   amely  
egyszerre gyöngyházfénnyel árasztotta el a helyiséget.  
   Tekintete  lecsúszott  a  két  katonára,  akik  –  bármilyen  hősök  voltak  is  
egyébként   –   most   a   halálfélelem   végső   kínjaiban   vergődtek   a   padlón  
térdepelve.  
   –  Mentsd  meg  a  mi  lelkünket, szentatyánk! Mi gyarló emberek vagyunk,  
mit sem tudunk vezetőink bűneiről – nyöszörögte az egyikük.  
   –  Kövessetek  –  vetette  oda  Aporat  zordonan  –,  a  ti  lelketek  még  nincs  
elveszve.  
   A  hajó  maga  volt  a  gomolygó  sötétség,  s  olyan  sűrű  és  szinte  tapintható  
volt benne a félelem, mint valami dögletes kigőzölgés. Amerre csak Aporat és  
a  fényköre  elhaladt,  katonák  gyülekeztek  köréje,  és  próbálták  megérinteni  a  
palástja szegélyét, és könyörögtek a kegyelem legapróbb jeléért.  
   És a válasz mindig az volt: “Kövessetek!”  
   Lefkin hercegre a tiszti szállásokon bukkant rá, amint hangosan átkozódva  
világosságot követelt. A tengernagy gyilkos szemeket meresztett a főlelkészre.  
   – Itt van hát! – Lefkin szeme kékségét az anyjától  örökölte, horgas orra és  
kancsal szeme azonban elárulta, hogy Wienis az apja. – Mit akar jelenteni ez  
az  árulás?  Azonnal  kapcsolja  vissza  az  energiát  a  hajón!  Itt  én  vagyok  a  
parancsnok.  
   – Csak volt – mondta Aporat elszántan.  

----------------------- Page 107-----------------------

    Lefkin vadul körülhordozta a tekintetét.  
    –  Fogjátok  le  ezt  az  embert!  Letartóztatni,  vagy  a  nagy  űrre  mondom,  
mindenkit,  aki  a  kezem  ügyébe  kerül, pucéron  kidobatok  a  légzsilipen  át!  –  
Várt  egy  percig,  majd  üvöltve  hozzátette:  –  A  tengernagyotok  parancsa:  
tartóztassátok le!  
    Aztán magából kikelve:  
    – Csak nem hagyjátok félrevezetni magatokat ettől a szélhámostól, ettől a  
pojácától?    Vagy     nem    estek   tán   hasra   egy   ködből     meg    holdvilágból  
összekotyvasztott  vallás  előtt?  Ez  az  ember  egy  kókler,  és  az  a  Galaktikus  
Szellem,  amiről  itt  összevissza  locsog,  olyan  elmeszülemény,  amelyet  azért  
agyaltak ki…  
    Aporat iszonyodva félbeszakította:  
    – Fogjátok le a szentségtörőt! A lelki üdvét veszélyezteti, aki hallgat rá.  
    És a nemes admirális azon nyomban elterült a katonaöklök tucatjai alatt.  
    – Emeljétek föl és kövessetek.  
    Aporat    hátat   fordított,   és   nyomában      a   folyosókat     betöltő   fekete  
katonatömeggel  s  a  magukkal  cipelt  Lefkinnel,  visszatért  a  kommunikációs  
szobába. Ott az egyetlen működő tévé elé parancsolta a volt parancsnokot.  
    – Add ki a parancsot, hogy a hajóhad változtasson irányt, és készüljön föl  
az Anakreónra való visszatérésre.  
    A zilált, vérző, félholtra vert Lefkin szót fogadott.  
    –  Most     pedig    –   folytatta   Aporat    kérlelhetetlenül     –  ultrahullámú  
összeköttetésbe lépünk Anakreónnal. Mondd, amit a szádba adok.  
    Lefkin   tiltakozó   mozdulatot   tett,   mire   a   helyiséget   és   a   csatlakozó  
folyosókat megtöltő tömeg fenyegetően fölmordult.  
    – Beszélj! – dörrent Aporat hangja – “Az anakreóni flotta…”  
    És Lefkin beszélni kezdett.  

8.  

Síri csend borult Wienis lakosztályára, amikor Lefkin herceg képe megjelent a  
képernyőn.  A  kormányzó  lélegzete  elakadt,  amint  fia  elgyötört  arcát  és  
megtépázott egyenruháját megpillantotta, aztán arcán a rossz sejtelem döbbent  
kifejezésével leroskadt egy székbe.  
    Hardin  egykedvűen  az  ölében  nyugtatta  kezeit,  míg  a  frissen  koronázott  
Lepold  király  magába  görnyedt  a  leghomályosabb  sarokban,  és  görcsösen  
harapdálta   arannyal   hímzett   ruhaujját.   Még   a   katonák   is   levetették   a  
hivatásukra jellemző szenvtelen arckifejezést, és az ajtó elöl, ahol lövésre kész  

----------------------- Page 108-----------------------

fegyverekkel fölsorakoztak, tekintetüket lopva a képernyőn megjelenő alakra  
függesztették.  
    Lefkin  kényszeredett,  monoton  hangon  beszélt,  s  bár  közben  nem  éppen  
kíméletesen minduntalan noszogatták, meg-megakadt az egyes szavak között:  
   –  Az  anakreóni  flotta…  felismerve  küldetése  célját…  és  megtagadva  a  
cinkosságot…  az  alávaló  szentségtörésben…  visszatér  Anakreónra…  és  az  
alábbi  ultimátumot  intézi…  azokhoz  a  szentségtörő  gonoszokhoz…  akik  
gyalázatos   erőszakot   merészelnének   alkalmazni…   az   Alapítvány   ellen…  
amely   minden   áldás   forrása…   és   a   Galaktikus   Szellem   ellen.   Azonnal  
szüntessenek be minden ellenségeskedést… az igaz hit ellen… és nyújtsanak  
megfelelő biztosítékot a flottának… amelyet a mi főlelkészünk, Theo Aporat  
képvisel… hogy a háborúról egyszer s mindenkorra lemondanak… és hogy…  
–  itt  hosszabb  szünet  következett  –  és  hogy  a  volt  kormányzó  herceget,  
Wienist… bebörtönzik…  és bűneiért…  egyházi bíróság  elé állítják. Mert ha  
nem,  akkor  a  királyi  flotta…  visszaérkezése  után…  elsöpri  a  palotát  a  föld  
színéről…  és  minden  szükséges  lépést  meg  fog  tenni…  annak  érdekében…  
hogy kifüstölje a bűnfészket… és lerombolja a lélekkufárok hatalmát.  
    Fojtott szipogás hallatszott, és a képernyő elsötétült.  
    Hardin   ujja   gyorsan   igazított   az   Atom-lámpa   égőjén,   mire   a   fény  
elhomályosult,  hogy  a volt kormányzó, a király meg  a katonák alakja szinte  
beleolvadt  a  félhomályba,  és  ekkor  először  figyeltek  föl  a  Hardint  övező  
fényburokra.  
   Nem  az  a  ragyogó  dicsfény,  amely  a  királyok  kiváltsága,  hanem  annál  
kevésbé látványos, kevésbé lenyűgöző, de a maga módján annál hatékonyabb  
és főleg hasznosabb sugárzás volt ez.  
    Hardin  hangjában  volt  némi  gúnyos  csengés,  amikor  Wienishez  fordult,  
ugyanahhoz a Wienishez, aki egy órával korábban hadifogolynak nyilvánította  
őt,  Terminust  pedig  pusztulással  fenyegette,  s  aki  most  már  csak  görnyedt,  
megtört és néma árnyéka volt önmagának.  
   –   Van   egy   régi   mese   –   szólalt   meg   Hardin   –,   talán   egyidős   az  
emberiséggel, mert a legrégibb írásos emlékeket is már régebbiekről másolták.  
Talán érdekli önt. Hallgasson ide:  
    “A   ló   folytonos   rettegésben   élt   erős   és   veszedelmes   ellenségétől,   a  
farkastól.  Végső  kétségbeesésében  rászánta  magát,  hogy  erős  szövetségest  
keres magának. Elment tehát az emberhez, s fölajánlotta neki a szövetségét,  
arra hivatkozva, hogy a farkas az embernek is ugyanúgy ellensége. Az ember  
kapva kapott az ajánlaton, és késznek mutatkozott, hogy nyomban meg is öli a  
farkast, ha újdonsült barátja segít neki, és gyorsaságát az ember szolgálatába  
állítja. A ló hajlandó volt együttműködni, és megengedte az embernek, hogy  

----------------------- Page 109-----------------------

fölkantározza,   és   nyerget   tegyen   a   hátára.   Az   ember   fölszállt   a   lóra,  
becserkészte és megölte a farkast.  
    A ló fölszabadult örömmel mondott köszönetet az embernek, és így szólt  
hozzá:  
    – Most, hogy az ellenséggel leszámoltunk, vedd le rólam a kantárt meg a  
nyerget, és add vissza a szabadságomat.  
    Mire az ember hangos nevetésre fakadt, és ezt válaszolta:  
    –  Hogy  az  ördögbe  ne!  Gyí  te,  paci!  –  És  a  ló  véknyába  vágta  a  
sarkantyúját.  
    Hallgatás. Az árnyék, amely egykor Wienis volt, meg sem rebbent.  
    Hardin nyugodt hangon tovább folytatta:  
    –  Remélem,  látja  a  párhuzamot.  A  Négy  Királyság  uralkodói,  abban  a  
reményben,      hogy    örökre   megszilárdíthatják      uralmukat     a  népük    fölött,  
elfogadták  a  tudomány-vallást,  amely  istent  csinált  belőlük;  és  ugyanez  a  
tudomány-vallás lett a kantár meg a nyereg rajtuk, mivel az atomenergia éltető  
forrását  a  papok  kezébe  adta  –  akik,  hogy  el  ne  felejtse,  nekünk  és  nem  
maguknak  engedelmeskednek.  Maguk  megölték  a  farkast,  de  nem  tudták  
lerázni az em…  
    Wienis  talpra  ugrott;  eszelősen  tágra  meredt  szeme  két  üres  gödörnek  
látszott a félhomályban. Gurgulázó, összefüggéstelen hangon kiabálni kezdett:  
    –  A  kezemben  vagy!  Nem  fogsz  meglógni!  El  fogsz  rohadni.  Csak  hadd  
töröljenek el bennünket a föld színéről. Pusztuljon minden. De te is rohadni  
fogsz! A kezemben vagy! Katonák – visította hisztérikus hangon –, lőjétek le  
ezt a kutyát! Lőjétek le! Lőjétek le!  
    Hardin megfordult a székében, és mosolyogva a katonákra nézett. Az egyik  
ráemelte  atompisztolyát,  aztán  leengedte.  A  többi  meg  se  moccant.  Salvor  
Hardin, Terminus polgármestere, azzal a lágy fényburokkal az alakja körül és  
magabiztos mosolyával, aki előtt Anakreón minden hatalma porrá omlott – ez  
a  férfi  megbabonázta  mindannyiukat,  hiába  uszították  őket annak az eszelős  
alaknak a visongó parancsai a hátuk mögül.  
    Wienis  átkokat  üvöltözve  a  legközelebbi  katonához  támolygott.  Vadul  
kiragadta a kezéből az atompisztolyt. Hardinra célzott, és zárta a kontaktust.  
Hardin meg se moccant.  
    A   sápadt   sugárnyaláb   nekiütközött   a   terminusi   polgármestert   övező  
erőtérnek,  amely  teljesen  közömbösítette.  Wienis  erősebben  megnyomta  az  
érintkezőt, és őrjöngő kacajra fakadt.  
    Hardin  még  mindig  mosolygott,  miközben  az  erőteret  alkotó  bura  alig  
izzott föl az atomsugár elnyelt energiájától. A sarokban Lepold nyögdécselve  
eltakarta a szemét.  

----------------------- Page 110-----------------------

    Ekkor  Wienis  kétségbeesett  üvöltést  hallatott,  és  maga  felé  fordította  a  
fegyvert. A következő pillanatban köddé foszlott fejjel a padlóra omlott.  
    Hardin hátrahőkölt a látványtól.  
    –  A  “közvetlen  cselekvés”  az  utolsó  leheletig.  A  végső  menedék!  –  
dörmögte maga elé.  

9.  

Az Időkripta zsúfolva volt, szinte a befogadóképesség határáig; akiknek nem  
jutott ülőhely, hármas sorokban szorongtak a terem hátuljában.  
    Salvor  Hardin  összehasonlította  magában  ezt  a  nagy  tömeget  azzal  a  
néhány emberrel, aki harminc évvel ezelőtt, Hari Seldon első megjelenésekor  
itt volt. Mindössze hatan voltak akkor, az öt öreg enciklopédista – egy sem él  
már közülük – meg ő, a fiatal, névleges polgármester. Azon a napon történt,  
hogy Yohan Lee segédletével letörölték hivataláról a névlegesség bélyegét.  
    Mennyire más volt most a helyzet, minden tekintetben más. Most az egész  
városi  tanács  itt  szorongott  Hari  Seldon  megjelenésére  várakozva.  Ő  maga  
még  mindig  polgármester,  de  a  hatalma  most  korlátlan,  Anakreón  csúfos  
veresége óta pedig a népszerűsége is vitathatatlan. Amikor Anakreónról azzal  
a  hírrel  tért  vissza,  hogy  Wienis  halott,  meg  hogy  új  egyezményt  kötött  a  
reszkető Lepolddal, egyhangú fölkiáltással mindenki bizalmat szavazott neki.  
Amikor  pedig  gyors  egymásutánban  hasonló  egyezményeket  kötött  a  többi  
királysággal   –   olyan   egyezményeket,   amelyek   örök   időkre   lehetetlenné  
tesznek mindenféle anakreóni mintájú támadási kísérletet az Alapítvány ellen  
–,  akkor  Terminus  összes  utcája  fáklyás  fölvonulással  ünnepelte.  Még  Hari  
Seldon nevét is elhomályosította az övé.  
    Hardin elfintorította az ajkát. Visszaemlékezett rá, hogy az első válság után  
is hasonló népszerűségnek örvendett.  
    A  terem  másik  végében  Sef  Sermak  élénk  beszélgetésbe  merült  Lewis  
Borttal. A közelmúlt eseményei szemmel láthatóan nem zökkentették ki őket a  
kerékvágásukból.  Ők  is  csatlakoztak  a  bizalmi  szavazathoz,  nyilvánosan  
beismerték, hogy tévedtek, illően bocsánatot kértek, hogy a vitában bizonyos  
kifejezésekre   ragadtatták   magukat,   azzal   mentegetőztek,   hogy   csupán   a  
lelkiismeretük  és  józan  ítéletük  szavát  követték  –  és  azon  nyomban  újabb  
akcionista hadjáratba kezdtek.  
    Yohan Lee megérintette Hardin kabátujját, és jelentőségteljesen az órájára  
mutatott.  
    – Üdvözletem, Lee! Mért lógatja az orrát? Mi baj már megint?  
    – Még öt perc, ugye?  

----------------------- Page 111-----------------------

   – Azt hiszem. Legutóbb tizenkettőkor jelent meg.  
   – És ha nem fog?  
   – Mikor hagyja már abba a folytonos aggályoskodásait? Ha nem fog, hát  
nem fog.  
   –  Ha  ez  a  dolog  balul  üt  ki,  akkor  megint  benne  vagyunk  a  pácban  –  
csóválta a fejét tempósan Lee, s összeráncolta a homlokát. – Ha Seldon nem  
adja  áldását  arra,  amit  tettünk,  akkor  Sermak  kezét  megint  nem  fogja  kötni  
semmi,     és  elölről   fogja   kezdeni    a  dolgot.    Máris   azt   követeli,   hogy  
haladéktalanul  szálljuk  meg  a  Négy  Királyságot,  és  ha  másképp  nem  megy,  
hát  erőszakkal terjesszük ki rájuk az Alapítvány uralmát. Már el is kezdte a  
kampányt ennek érdekében.  
   –  Tudom.  Egy  tűzevőnek  mindenképp  tüzet  kell  nyelnie,  még  ha  a  saját  
kezével kell is fölszítania. Magának pedig, Lee, mindig izgulnia kell valami  
miatt, még ha a tűzbe kell mennie is érte, hogy kitaláljon valamit, ami miatt  
izgulhat.  
    Lee válaszra nyitotta a száját, de abban a pillanatban el is állt a lélegzete,  
mert  a  világítás  sárgára  vált,  majd  elhomályosodott.  Fölemelte  a  karját,  s  
rámutatott  a  szoba  felét  elfoglaló  üvegkockára,  aztán  hangos  sóhajtással  a  
székébe roskadt.  
    Hardin  maga  is  fölegyenesedett,  amint  megpillantotta  az  alakot,  amely  
egyszerre betöltötte a kockát – egy tolószékben ülő alak. A jelenlevők közül  
csak  egyedül  ő  emlékezett  arra  a  napra  –  évtizedekkel  ezelőtt!  –,  amikor  
először  jelent  meg  ez  az  alak.  Akkor  ő  még  fiatal  volt,  az  alak  pedig  idős;  
azóta az alak nem öregedett egy napot sem, ő ellenben belépett a hajlott korba.   
   Az alak egyenesen maga elé nézett, ujja az ölében fekvő könyvvel babrált.  
   – Hari Seldon vagyok – szólalt meg lágy, öreges hangon.  
   A  jelenlevők  lélegzet-visszafojtva  figyelték,  amint  Hari  Seldon  társalgási  
hangnemben folytatta:  
   –  Ez  a  második  alkalom,  hogy  eljöttem.  Természetesen  nem  tudhatom,  
hogy közületek valaki is jelen volt-e az első alkalommal. Ami azt illeti, nincs  
mód rá, hogy érzékeljem, egyáltalán van-e itt valaki, de mit számit az. Ha a  
második   válságot   megúsztátok,   akkor   itt   kell   lenniük,   másként   nem   is  
lehetséges.  Ha  nincs  itt  senki,  akkor  a  második  válsággal  nem  tudtatok  
megbirkózni.  
    Ezt   azonban   kétlem   –   tette   hozzá   megnyerő   mosollyal   –,   mert   a  
számításaim szerint kilencvennyolc egész négy tized százalék a valószínűsége  
annak,  hogy  az  első  nyolcvan  év  folyamán  nem  következik  be  számottevő  
elhajlás a tervtől.  
    Számításaink   szerint   uralmatok   alá   vettétek   az   Alapítvány   közvetlen  
környezetében  levő  barbár  királyságokat.  Amíg  az  első  válság  során  az  

----------------------- Page 112-----------------------

erőegyensúly fegyverével tartottátok őket távol magatoktól, addig a második  
során  úgy  kerekedtetek  fölül,  hogy  kijátszottátok  a  szellemi  hatalmat  a  
világival szemben.  
    Mindazonáltal     figyelmeztetnélek     benneteket     a  túlzott   magabiztosság  
veszélyeire. Tartózkodom attól, hogy ezekben a fölvételekben bármi módon is  
megsejtessem  veletek  a  jövőt,  de  arra  bízvást  fölhívhatom  a  figyelmeteket,  
hogy amit elértetek, az pusztán egy új egyensúly – igaz, hogy a mérleg nyelve  
jelentősen  a  ti  javatokra  billen.  A  szellemi  hatalom  elegendő  arra,  hogy  a  
segítségével  sakkban  tartsátok  a  világi  hatalmat,  de  arra  már  nem  elegendő,  
hogy  ellentámadásba  menjetek  át.  Mivel  szakadatlanul  növekszik  az  ellene  
ható  erő,  amelyet  regionalizmus  vagy  nacionalizmus  néven  ismerünk,  ennél  
fogva  a  szellemi  hatalom  nem  kerekedhet  fölül.  Biztos  vagyok  benne,  hogy  
ezzel semmi újat sem mondtam.  
    Egyébként meg kell bocsátanotok, hogy ilyen homályos szavakban szólok  
hozzátok.  Kifejezéseim  a  legjobb  esetben  is  csak  megközelítések,  de  mivel  
közületek   senki   sem   értheti   meg   a   pszichohistória   valódi   jelrendszerét,  
megpróbálom, ahogy tőlem telik, érthetően kifejezni magamat.  
    Jelenleg  az  Alapítvány  még  csak  a  legelején  tart  az  Új  Birodalomhoz  
vezető    útnak.   A   szomszédos      királyságok,    munkaerőben      és   természeti  
erőforrásokban  egyaránt,  még  mindig  nyomasztó  fölényben  vannak  veletek  
szemben. Rajtuk túl a Galaxis széltében-hosszában a barbárság kusza őserdeje  
terpeszkedik.   Ezen   a   gyűrűn   belül   még   megvan   az,   ami   a   Galaktikus  
Birodalomból megmaradt, és amely gyöngesége és hanyatlása ellenére is még  
mindig mérhetetlen hatalommal rendelkezik.  
    Hari  Seldon  fölemelte  és  kinyitotta  az  ölében  fekvő  könyvet.  Az  arca  
ünnepélyes kifejezést öltött.  
    – És sose felejtsék el, hogy nyolcvan évvel ezelőtt egy másik Alapítványt is  
létrehoztunk,  a  Galaxis  másik  szélén,  a  Csillagvégen.  Ne  hagyjátok  ki  a  
számításotokból. Uraim, a tervből még kilencszázhúsz esztendős útszakasz áll  
előttetek. A jövő a ti kezetekben van. Fogjatok neki!  
    Tekintete  lesiklott  a  könyvre,  és  az  alak  a  semmibe  foszlott,  s  közben  a  
szoba ismét kivilágosodott. A fellépő hangzavarban Lee Hardin füléhez hajolt.  
    – Nem mondta meg, hogy mikor jön vissza.  
    –  Valóban,  de  bízom  benne,  hogy  addig  nem  kerül  rá  sor,  amíg  maga  is  
meg én is nyugalomban és békében a sírunkban nem porladunk.  

----------------------- Page 113-----------------------

NEGYEDIK RÉSZ  

----------------------- Page 114-----------------------

A KERESKEDŐK  

1.  

       KERESKEDŐK  –            Az    Alapítvány      politikai    fönnhatóságát       mindig  
       megelőzték  a  kereskedők,  akik  finom  hálójukkal  beszőtték  a  Periféria  
       beláthatatlan  messzeségeit.  Hónapokig  vagy  évekig  is  távol  voltak  
        Terminustól;       hajóik     gyakorta      nem      voltak      egyebek      házilag  
        összeeszkábált  lélekvesztőknél;  becsületességük  hagyott  kívánnivalót  
       maga után; merészségük…  
           Mindezek  segítségével  olyan  birodalmat  kovácsoltak  össze,  amely  
       tartósabbnak bizonyult a Négy Királyság álvallási zsarnokságánál…  
           Megszámlálhatatlan történet járja ezekről a keménykötésű, magányos  
        alakokról,  akik  félig  komolyan,  félig  tréfából  Salvor  Hardin  egyik  
        epigrammáját  választották  mottóul:  “Sohase  hagyd,  hogy  az  erkölcsi  
        érzéked     meggátoljon       a   helyes    cselekedetben!”       Ma     már    nehéz  
       megállapítani,  melyik  történet  valódi,  és  melyik  kitalált.  Valószínűleg  
        egy sincs olyan, amelyhez az idők során ne ragasztottak volna valamit…  
                                                                  Enciklopédia Galactica  
      
Limmar  Ponyets  csupa  szappanhab  volt,  amikor  meghallotta  a  távbeszélő- 
készülék  jelzését  –  ami  megint  csak  azt  bizonyítja,  hogy  még  itt,  a  Galaxis  
külterületeinek   hideg,   zord   űrvidékén   is   érvényes   az   a   régi   közhely   a  
telefonhívásról meg a fürdőkádról.  
    Szerencsére egy “maszek” kereskedelmi hajónak az a része, amelyet nem  
foglalnak  el  a  különféle  áruk,  fölöttébb  szűkre  van  méretezve.  Olyannyira,  
hogy   a   melegvizes   zuhanyozó   hatvanszor   százhúsz   centiméteres   fülkéje  
háromméternyire sincs a műszerfaltól. Így Ponyets tisztán hallotta a szaggatott  
berregést.  
    Káromkodva  és  maga  után  szappanhabot  csöpögtetve  kilépett  a  fülkéből,  
hogy  szóbeli  vételre  állítsa  a  készüléket.  Három  órával  később  egy  másik  
kereskedelmi   hajó   suhant   az   övé   mellé,   és   a   két   hajót   összekapcsoló  
légzsilipen keresztül egy vigyorgó fiatalember mászott át a fedélzetre.  
    Ponyets  előgörgette  a  legjobb  székét,  maga  pedig  kényelembe  helyezte  
magát a forgó vezetőülésen.  
    –  Mi  az  ördögöt  keresel  itt,  Gorm?  –  förmedt  rá  a  vendégére.  –  Az  
Alapítvány óta a nyomomban koslatsz?  
    Les Gorm előhalászott egy cigarettát, és határozottan megrázta a fejét.  

----------------------- Page 115-----------------------

    – Én? Eszem ágában sincs. Mindössze én vagyok az a balek, aki véletlenül  
épp  a  posta  utáni  napon  találtam  leszállni  a  Glyptal–IV-en.  Ezért  engem  
szalasztottak maga után ezzel ni!  
    A parányi csillogó gömböcske gazdát cserélt, s Gorm megjegyezte:  
    –  Bizalmas.     Szigorúan     titkos.   Nem    lehet   rábízni    a  subéterre   meg  
miegymás. Legalábbis erre gondolok. Mindenesetre ez egy személyi patron, és  
magán kívül senki sem tudja fölnyitni.  
    Ponyets undorral vizsgálgatta a patront.  
    –   Azt   én   is   látom   –   mondotta.   –   Azt   is   tudom,   hogy   az   ilyesféle  
micsodákból még sohasem jött elő jó hír.  
    A   patron   kinyílt   a   kezében,   és   a   vékony,   átlátszó   szalag   mereven  
letekeredett. Szeme sebesen itta az üzenetet, mert mire a szalag vége előtűnt,  
az eleje már barnán összezsugorodott. Másfél perc múlva már feketére vált, és  
molekuláira hullott szét.  
    – Ó, Galaxis! – dörmögte Ponyets tompán.  
    – Segíthetek valamiben? – kérdezte Les Gorm csendesen. – Vagy valami  
olyan nagy titok?  
    –   Nyugodtan   elárulhatom,   mivel   te   is   céhbeli   vagy.   Askone-ra   kell  
mennem.  
    – Éppen oda? Hogyan?  
    – Bebörtönöztek egy kereskedőt. De csak neked mondom!  
    Gorm arcát elöntötte a düh.  
    – Bebörtönöztek! De hiszen ez az Egyezmény megszegése.  
    – Mint ahogy a helyi politikába való beavatkozás is az.  
    – Ó! Ezt tette hát? – Gorm elmélázott. – Ki lehet az a kereskedő? Ismerem  
én is?  
    – Nem! – vágta el a kérdezősködést Ponyets gorombán, hogy Gorm értett  
belőle, és nem tett föl több kérdést.  
    Ponyets a kémlelőernyőhöz ment, és komoran szemlélte a ködös lencsének  
azt a részét, amely a Galaxis törzsét alkotta. A fogai közt szitkokat morzsolt,  
majd hangosan kifakadt:  
    – Átkozott kalamajka! Jócskán alatta vagyunk a kvótámnak.  
    Gorm értelme egyszerre megvilágosodott.  
    – Barátom, de hiszen Askone zárt terület!  
    – Úgy van. Még egy bicskát sem adhatsz el Askone-on. Kínálhatsz nekik  
akármilyen atomszerkezetet. Ezzel a lemaradással öngyilkosság oda menni.  
    – Nem rázhatná le magáról a dolgot?  
    Ponyets elgondolkodva csóválta a fejét.  

----------------------- Page 116-----------------------

    –   Ismerem   azt   a   fickót,   aki   pácban   fő.   Nem   hagyhatom   cserben   a  
barátomat. Üsse kő! A Galaktikus Szellem kezében vagyok, és vidám lélekkel  
követem az utat, amelyet kijelöl a számomra.  
    – He? – értetlenkedett Gorm.  
    Ponyets ránézett, és elnevette magát.  
    – Miket beszélek! Hiszen te sohasem olvastad a Szellem Könyvét, igaz?  
    – Nem is hallottam róla – mondta Gorm kurtán.  
    – Bezzeg ha te is vallásos nevelésben részesültél volna.  
    –  Vallásos  nevelésben?  Vagyis papnak  készült?  –  döbbent  meg  Gorm  a  
lelke mélyéig.  
    – Sajnos. Ez az én titkos szégyenfoltom. De rosszul állt rajtam a reverenda.  
Egyszóval  kipenderítettek,  olyan  ürüggyel,  amely  bőven  elegendő  volt  arra,  
hogy egyengesse az utamat az Alapítvány kebelében nyert világi nevelés felé.  
De hagyjuk ezt. Hogy állsz az idei kvótáddal?  
    Gorm elnyomta a cigarettáját, és hetykén a szemébe húzta a sapkáját.  
    – Most van úton az utolsó szállítmányom. Teljesíteni fogom.  
    –  Szerencsés  flótás  –  mondta  Ponyets  elkomorodva,  és  még  azután  is  
hosszú percekig ült magába roskadva, hogy Les Gorm eltávozott.  
    Így hát Eskel Gorov Askone-on van, méghozzá börtönben!  
    Rossz  hír!  Valójában  sokkal  rosszabb,  mint  első  pillanatra  látszik.  Egy  
dolog  az,  ha  egy  kíváncsi  fiatalembernek  betömi  az  ember  a  száját  az  ügy  
fölhígított  változatával,  hogy  eloltsa  a  kíváncsiságát.  Más  dolog  azonban  
szembenézni a meztelen igazsággal.  
    Mert Limmar Ponyets egyike volt annak a kevés embernek, aki tudott róla,  
hogy Eskel Gorov mesterkereskedő egyáltalán nem kereskedő, hanem valami  
egészen más: az Alapítvány ügynöke!  

2.  

    Két hét telt el. Haszontalanul!  
    Egy  hétbe  került,  hogy  Askone-ra  érjen,  ahol  már  a  legkülső  határoknál  
szembe   találta   magát   a   minden   irányból   eléje   siető   éber   hadihajókkal.  
Bármilyen is a földerítő rendszerük, az tagadhatatlan, hogy jól működik!  
    A hajók lassan, némán körülfogták, és hűvös távolságot tartva, határozottan  
Askone központi napja felé terelték.  
    Ponyets,  ha  úgy  adódna,  könnyen  elbánhatna  velük.  Igaz,  hogy  kísérői  a  
néhai  Galaktikus  Birodalom  hagyatékából  valók,  csakhogy  nem  hadihajók,  
hanem     sportjachtok;     atomfegyver      nélkül    mindmegannyi        csillogó,   de  
ártalmatlan játék orsó csupán. De hát Eskel Gorov a kezükben van, és Gorov  

----------------------- Page 117-----------------------

nem olyan túsz, akire könnyedén keresztet lehetne vetni. Nyilván az askone- 
iak is tudják ezt.  
    Aztán  még  egy  hetet  elfecsérelt  arra,  hogy  nagy  nehezen  utat  vágjon  
magának  a  kistisztviselők  valóságos  erdején  keresztül,  amely  elszigetelte  a  
Nagymestert     a   külvilágtól.   Minden   egyes   altitkárocskának   meg   kellett  
lágyítani  a  szívét,  és  megnyerni  a  jóindulatát.  Mindegyiket  óvatosan  és  jó  
képet  vágva  a  dologhoz  meg  kellett  kenni  azért  a  kacskaringós  aláírásért,  
amely megnyitotta az egy fokkal följebb álló tisztviselő ajtaját.  
    Most  történt  először,  hogy  Ponyets  semmi  hasznát  sem  vette  kereskedő  
igazolványának.  
    Végre  ott  áll  a  Nagymester  őrök  vigyázta,  aranyozott  ajtaja  előtt  –  igaz,  
hogy két haszontalanul elfecsérelt hetébe került.  
    Gorov még mindig börtönben ül, és Ponyets árukészlete hasznavehetetlenül  
rohad a hajó gyomrában.  
    A  Nagymester  apró  emberke  volt;  egy  kopaszodó  és  ráncos  képű,  apró  
emberke, s úgy tűnt, hogy a nyakát övező jókora csillogó prémgallér terhétől  
meg sem tud mozdulni.  
    Ujjával jobbra-balra intett, mire a fegyveres őrök  sora kétfelé vált, s ezen  
az emberfolyosón Ponyets a Legfelsőbb Szék lába elé vonult.  
    –  Egy  szót  se!  –  csattant a Nagymester hangja, és Ponyets szólásra nyíló  
ajkára forrt a szó. – Helyes – nyugodott meg szemmel láthatóan az askone-i  
vezér.  –  Nem  tűrhetem  a  haszontalan  fecsegést.  Fenyegetni  úgysem  tud,  a  
hízelgés  pedig  lepereg  rólam.  A  sérelmek  fölpanaszolásának  sincs  semmi  
helye.   A   számát   is   elfelejtettem,   hányszor   figyelmeztettünk   benneteket,  
csavargókat, hogy ördögi masináitokra sehol sincs Askone-on szükség.   
    – Uram – szólalt meg Ponyets higgadtan –, senki sem próbálja mentegetni  
a szóban forgó kereskedőt. Mi kereskedők ahhoz tartjuk magunkat, hogy oda  
nem  tesszük  be  a  lábunkat,  ahol  nem  szívesen  fogadnak  bennünket.  Ám  a  
Galaxis nagy, és máskor is előfordult már, hogy akaratlanul megsértettek egy- 
egy határt. Sajnálatos tévedés történt.  
    – Sajnálatosnak sajnálatos – sipította a Nagymester –, de tévedés-e vajon?  
Még  két  órája  sem  volt,  hogy  elcsíptük azt a nyomorult csirkefogót, amikor  
Glyptal–IV-ről  elkezdtek  ostromolni,  és  azóta  is  egyfolytában  tárgyalásokat  
ajánlgatnak. A maga jövetelét is újból meg újból beharangozták. Úgy látszik,  
jól  szervezett  mentőakcióról  van  szó.  Egy  egyszerű  kis  tévedéshez  képest  –  
akár sajnálatos, akár nem – mintha egy kissé túl nagy volna a fölhajtás, nem  
gondolja?  
    Az askone-i fekete szemében megvetés ült, amint hadarva folytatta:  
    – Aztán meg maguk kereskedők, akik ostoba kis lepkék módjára ide-oda  
cikáznak a világban, annyira elvesztették az eszüket, hogy idejönnek Askone  

----------------------- Page 118-----------------------

legnagyobb bolygójára, a rendszer központjára, és még van képük azt állítani,  
hogy szándékolatlan határsértés történt?! Ugyan, kérem!  
   Ponyets  bensője  idegesen  megrándult,  anélkül  hogy  ennek  tanújelét  adta  
volna. Makacsul megismételte:  
   –   Ha   a   kereskedelmi     kísérlet  szándékos     volt,  akkor    biztosíthatom  
méltóságodat,  hogy  ez  a  fölöttébb meggondolatlan tett összeegyeztethetetlen  
céhünk szigorú szabályzatával.  
   –  Úgy  van:  meggondolatlan,  olyannyira,  hogy  a  társa  valószínűleg  az  
életével fog fizetni érte.  
   Ponyets      gyomra     összefacsarodott.      Itt   aztán    nyoma      sem     volt  
határozatlanságnak.  
   –  A  halál,  méltóságos  uram,  olyan  végleges  és  visszavonhatatlan  dolog,  
hogy bizonyára akad  alternatíva is.  
   Rövid szünet után jött az óvatos válasz:  
   – Úgy hallottam, hogy az Alapítvány gazdag.  
   – Gazdag-e? Bizonyára. De a gazdagságunk olyan dolgokból áll, amelyet  
önök nem hajlandók elfogadni. Atomcikkeink annyit érnek…  
   – Atomcikkeink nem érnek semmit, mivel nincs rajtuk az ősök áldása. A  
maguk árui gonoszak és kárhozottak, mivel rajtuk van az ősök átka.  
   A fenti mondatok úgy hangzottak, mint egy begyakorolt litániaszöveg.  
   A Nagymester lehunyta a szemét, és jelentőségteljesen így szólt:  
   – Egyéb értékeik nincsenek?  
   A kereskedő nem értette el a célzást.  
   – Nem értettem – mondta. – Mi az, amit elfogadnának?  
   Az askone-i széttárta a karját.  
   –  Maga  azt  akarja,  hogy  bújjak  bele  a  maga  bőrébe,  és  én  súgjam  meg  
magának, mire van nekem szükségem? No nem! Úgy látszik, a kollégája nem  
kerülheti el a büntetést, amely az askone-i törvények szerint a szentségtörésért  
vár  rá.  A  gázhalált.  Mi  igazságos  emberek  vagyunk.  Hasonló  esetben  a  
legnyomorultabb paraszt sem részesülne szigorúbb elbánásban. És én magam  
sem kapnék enyhébb büntetést.  
   –  Kérhetem  arra  méltóságodat  –  motyogta  Ponyets  reményét  vesztve  –,  
hogy szót válthassak a fogollyal?  
   – Az askone-i törvény – vetette oda a Nagymester fagyosan – nem engedi  
meg, hogy az elítélttel beszéljenek.  
   –  Méltóságos  uram  –  erősködött  Ponyets  szívszorongva  –,  esedezem,  
legyen  könyörületes  egy  ember  lelkéhez  abban  az  órában,  amikor  elválni  
készül   a   testétől.   Azóta,   hogy   az   élete   veszélyben   van,   egyszer   sem  
részesülhetett   lelki   vigaszban.    És  most    az   a  veszély   fenyegeti,    hogy  
fölkészületlenül tér meg a mindeneket kormányzó Szellem kebelébe.  

----------------------- Page 119-----------------------

    A  Nagymester  gyanakvó  pillantásokat  vetett  a  kereskedőre,  s  kétkedve  
megkérdezte:  
    – Maga lelkipásztor?  
    – Annak készültem – hajtotta le Ponyets alázatosan  a fejét. – Az űr puszta  
térségeiben  vándorló  kereskedőknek  szükségük  van  magamfajta  emberekre,  
akik gondját viselik a világi javak hajszolásában elfásult lelkeknek.  
    Az asone-i uralkodó elgondolkodva nyalogatta az alsó ajkát.  
    – Minden embernek föl kell készítenie a lelkét az ősök szellemével történő  
találkozásra.  Mégsem  hittem  volna  azonban,  hogy  maguk,  kereskedők  is  
lehetnek hívők.  

3.  

Eskel Gorov megmoccant a priccsén, és fölnyitotta az egyik szemét, amikor  
Limmar Ponyets belépett a nehéz ajtón, amely azon nyomban be is csapódott a  
háta mögött. Gorov talpra ugrott, és meglepetten fölkiáltott:  
    – Ponyets! Téged küldtek ide?  
    – A véletlenek összejátszása – fakadt ki Ponyets elkeseredetten –, vagy a  
saját személyes rossz szellemem műve. Numero egy, te pácba esel Askone-on.  
Numero   kettő,   a   Kereskedelmi   Iroda   által   is   ismert   útvonalam   ötven  
parszeknyire visz el e mellett a rendszer mellett,  s pont abban az időpontban,  
amikor  a  numero  egy  megesik.  Numero  három,  mi  ketten  már  dolgoztunk  
együtt  valamikor,  és  az  Iroda  erről  is  tudomással  bír.  Hát  nem  édes  egy  
összeesése a véletleneknek? A felelet már hullik is ki a nyílásból.  
    –  Vigyázz  –  súgta  oda  Gorov  óvatosan  –,  lehallgathatnak!  Van  nálad  
tértorzító?  
    Ponyets    a   csuklóját    övező    díszes    karperecre    mutatott,    és   Gorov  
megnyugodott.  
    Ponyets körülhordozta a tekintetét. A cella sivár volt, de elég nagy. Jól meg  
volt világítva, és mentes volt mindenféle kellemetlen szagtól.  
    – Nem rossz – szólalt meg. – Kesztyűs kézzel bánnak veled.  
    Gorov türelmetlenül közbevágott:  
    –  Mondd,  hogy  kerülsz  te  ide?  Két  hete  lesz  lassan,  hogy  szigorított  
magánzárkába dugtak.  
    –  Vagyis    amióta    én   itt  vagyok,    mi?   Úgy    látszik,   hogy    az  itteni  
nagyfőnöknek is megvannak a maga gyenge pontjai. Kedveli a kegyes dumát,  
amit én sikerrel meglovagoltam. Ha nem tudnád, a te lelki tanácsadód vagyok.  
Ismerni  kell  az  efféle  kegyes  alakokat.  Vidáman  elvágja  a  torkodat,  ha  az  
érdeke úgy kívánja; attól azonban óvakodik, hogy veszélyeztesse halhatatlan  

----------------------- Page 120-----------------------

és  problematikus  lelked  üdvösségét.  Csak  egy  kis  tapasztalati  lélektan;  egy  
kereskedőnek mindenhez kell konyítani valamicskét.  
   –  És  persze  jól  jött,  hogy  teológiát  is  végeztél  –  mondta  Gorov  huncut  
mosollyal. – De hát jó, hogy itt vagy. Örülök, hogy téged küldtek. Viszont a  
Nagymestert     nemcsak     az   én   lelkem   érdekli,   ugye?    Váltságdíjat   nem  
emlegetett?  
   A kereskedő szeme résnyire szűkült.  
   – Célzott rá, úgy messziről. Meg gázhalállal is fenyegetőzött. Én adtam az  
értetlent, és kitértem előle: hátha csapdába akar ugratni. Tehát mégis zsarol.  
Mire fáj a foga?  
   – Aranyra.  
   – Aranyra! – vonta föl a szemöldökét Ponyets. – Mármint a nyers fémre.  
Minek az neki?  
   – Ez itt a csereeszköz.  
   – Vagy úgy? De hát honnan szerzek én aranyat?  
   – Ahonnan tudsz. Figyelj ide, ez nagyon fontos. Mindaddig semmi sem fog  
történni  velem,  ameddig  a  Nagymester  aranyszagot  érez.  Ígérj  neki  annyit,  
amennyit  kér.  Aztán  ha  kell,  menj  vissza  az  Alapítványra,  és  szerezd  meg.  
Mihelyt   kiszabadulok,   kikísérnek   bennünket   a   rendszer   határára,   és   ott  
elválnak az utaink.  
   Ponyets rosszalló pillantást vetett rá.  
   – És aztán ismét visszajössz szerencsét próbálni.  
   – Az a megbízatásom, hogy atomárut adjak el Askone-nak.  
   – Elkapnak, mielőtt egy parszeknyire jutnál az űrben. Remélem, ezzel te is  
tisztában vagy.  
   – Nem én – makacskodott Gorov. – De még ha tisztában volnék is, az sem  
változtatna a dolgokon.  
   – Legközelebb meg fognak ölni.  
    Gorov megvonta a vállát.  
   –   Mielőtt   újból   tárgyalni   kezdenék   a   Nagymesterrel,   tudni   akarom,  
hányadán állok. Eddig csak a sötétben tapogatóztam. Nem csoda, hogy egy- 
két távoli célzásomra őméltósága valóságos hideglelést kapott.  
   –  Egyszerű  a  dolog  –  mondta  Gorov.  –  Annak,  hogy  az  Alapítvány  
biztonságát megszilárdítsuk itt a Periférián, egyetlen módja van: létrehozunk  
egy,  a  vallás  irányítása  alatt  álló  kereskedőbirodalmat.  Ahhoz  még  gyengék  
vagyunk, hogy a politikai irányításra gondolni merhetnénk. Más lehetőségünk  
nincs rá, hogy a Négy Királyságot sakkban tartsuk.  
   –  Ezt  megértem  –  bólogatott  Ponyets.  –  Meg  azt  is,  hogy  az  a  rendszer,  
amelyik visszautasítja atomholminkat, megmenekül a mi vallási befolyásunk  

----------------------- Page 121-----------------------

alól…  és  ennélfogva  gyújtópontja  lehet  az  ellenünk  irányuló  függetlenségi  
törekvéseknek. Úgy van.  
   Rendben van, ez elméletileg világos. De mi az, ami a kereskedelem útjában  
áll? A vallásuk? A Nagymester mintha ilyesmire célzott volna.  
   –  Az  ősök  imádságának  egyik  formája.  A  hagyomány  szerint  a  múlt  
gonoszságából  a  korábbi  nemzedékek  egyszerű  és  erényes  hősei  vezették  ki  
őket.  Ennek  a  mondának  a  valós  alapja  az  a  száz  évvel  ezelőtti  zűrzavaros  
időszak,   amikor   a   birodalmi   csapatokat   elűzték,   és   független   kormányt  
alakítottak. A fejlett tudományt s különösen az atomenergiát a régi birodalmi  
rezsimmel azonosítják, amelyről csak rossz emlékeik vannak.  
   –  Igazán?  És  azok  a  csinos  kis  hajók,  amelyek  két  parszek  távolságból  
olyan szépen a nyomomra bukkantak? Atomerőszaga van a dolognak.  
   – Azok a hajók kétségkívül a Birodalom örökségéből valók – vonta meg a  
vállát  Gorov.  –  Minden  bizonnyal  atomerő  hajtja  őket.  Amijük  van,  azt  
megtartják. A lényeg az, hogy nem fejlesztik tovább, és a belső gazdaságukból  
teljes egészében hiányzik az atomenergia. Ez az, amin változtatnunk kell.  
   – De hogyan?  
   – Úgy, hogy valahol megtörjük az ellenállást. Magyarán, ha egy nemesre rá  
tudnék sózni egy erőtérpengéjű zsebkést, akkor az ő érdeke azt diktálná neki,  
hogy    olyan   törvényekért    szálljon   síkra,   amelyek    megengedik      a   kés  
használatát.  Így  leegyszerűsítve  ostobaságnak  hangzik,  lélektanilag  azonban  
megalapozott.  Vagyis  jól  megválasztott  helyeken  a  megfelelő  áruk  eladása  
annyit jelentene, hogy elősegítjük atompárti frakció létrehozását az udvarnál.  
   – És éppen  téged kellett ideküldeni evégett, nekem meg csak az a dolgom,  
hogy kiváltsalak, s aztán odébbálljak, hogy te kezdd elölről az egészet? Nincs  
itt valami szerepcsere?  
   – Milyen értelemben? – kérdezte Gorov gyanakvóan.  
   –  Ide  figyelj  –  kelt  ki  magából  Ponyets  –,  te  diplomata  vagy  és  nem  
kereskedő,  és  hiába  állítod  magadról,  attól  még  nem  leszel  az.  Ez  az  ügy  
annak való, akinek az eladás a mestersége, s itt vagyok én egy hajórakomány  
áruval,  amely  mindennap  veszít  az  értékéből,  meg  egy  eladási  kvótával,  
amelyre úgy látszik, már keresztet vethetek.  
   –  Azt  akarod  mondani,  hogy  vásárra  akarod  vinni  a  bőrödet  olyasmiért,  
amihez semmi közöd? –mosolygott Gorov kétkedően.  
   – Te meg azt akarod mondani, hogy ez hazafias ügy, a kereskedők pedig a  
hazafiságot nem tartják raktáron?  
   – Ez a hírük. Az úttörők sohasem patrióták.  
   –  Rendben  van.  Tegyük  föl,  hogy  így  van.  Én  nem  azért  rohangászok  az  
űrben,  hogy  megmentsem  az  Alapítványt  meg  hasonlók.  Hanem  azért,  hogy  
pénzt keressek, és most itt van rá az alkalom. Ha közben az Alapítványon is  

----------------------- Page 122-----------------------

segítek,  hát  annál  jobb.  Meg  aztán  bizonytalanabb  nyereség  reményében  is  
vásárra vittem én már a bőrömet.  
    Ponyets fölállt, Gorov is követte a példáját.  
    – Mit akarsz tenni?  
    – Gorov, én nem tudom, legalábbis még nem – mosolygott a kereskedő. –  
De ha a lényeg az, hogy eladni, akkor én vagyok a te embered. Nem kenyerem  
a  hencegés,  de  egyvalamire  büszke  vagyok:  még  nem  fordult  elő,  hogy  a  
végén ne teljesítettem volna a tervemet.  
    A   cellaajtó    szinte   ugyanabban       a   pillanatban    fölcsapódott,     amint  
kopogtatott, s jobbról-balról egy-egy őr esett be az ajtón.  

4.  

    –   Bemutató!   –   húzta   el   a   száját   a   Nagymester.   Szinte   elveszett   a  
prémjeiben; sovány kezével megmarkolta a sétabotként használt vasrudat.  
    – Meg arany, méltóságos uram.  
    – Meg arany – visszhangozta Nagymester hanyagul.  
    Ponyets  elhelyezte  a  ládát,  és  a  tőle  telhető  legnagyobb  magabiztosságot  
erőltetve magára, fölnyitotta a tetejét. Úgy érezte, hogy egyedül van az egész  
ellenséges világ közepette; ugyanez az érzés fogta el akkor is, amikor először  
kihajózott az űrbe. A félkörben ülő szakállas tanácsnokok fagyos pillantásokat  
vetettek  le  rá.  Pherl,  ez  a  ványadt  képű  kegyenc  is  ott  ült  a  Nagymester  
oldalán,  arcára  szinte  ráfagyott  az  ellenséges  indulat.  Ponyets  egyszer  már  
összeakadt  vele,  s  azon  nyomban  kiszemelte  őt,  mint  fő  ellenségét,  s  ennek  
folytán mint első számú áldozatát.  
    A termen kívül egy kisebbfajta hadsereg várta az események kimenetelét.  
Ponyetset tökéletesen elszigetelték a hajójától. A megvesztegetési szándékán  
kívül nem volt semmi fegyvere. Gorov pedig még mindig túsz volt.  
    Az  utolsó  igazításokat  végezte  az  esetlen  monstrumon,  amely  egyheti  
barkácsolásába került, s közben azon fohászkodott, hogy az ólombélésű kvarc  
kibírja a megterhelést.  
    – Mi akar ez lenni? – kíváncsiskodott a Nagymester.  
    –   Ez   egy   szerény   kis   gépezet,   amelyet   én   magam   konstruáltam   –  
egyenesedett föl Ponyets.  
    – Elhiszem, de nem ezt kérdeztem. Ez is olyan szörnyűség, ami a maguk  
fekete mágiájából kitelik?  
    –  Nem  tagadom,  van  köze  az  atomenergiához  –  ismerte  be  Ponyets  
komolyan  –,  de  nem  lesz  dolguk  vele,  még  csak  hozzá  sem  kell  nyúlniuk.  

----------------------- Page 123-----------------------

Egyedül én fogom kezelni, s ha valami szörnyűség volna benne, akkor az én  
lelkemet fogja terhelni.  
    A  Nagymester  fenyegetően  ráemelte  a  gépre  a  kezében  levő  vasrudat,  s  
ajka  némán  és  sebesen  mormolt  valamilyen  tisztító  ráolvasást.  Jobb  felől  a  
ványadt arcú tanácsnok odahajolt hozzá, hogy kusza vörös bajusza érintette a  
Nagymester fülét. Az askone-i aggastyán bosszúsan elrántotta a fejét.  
    –  És  milyen  összefüggésben  van  a  gonoszságnak  eme  eszköze  azzal  az  
arannyal, amely megmentheti honfitársa életét?  
    –  Ezzel  a  géppel  –  kezdte  Ponyets,  miközben  kezét  gyöngéden  rátette  a  
szerkezet  központi  kamrájára,  és  megsimogatta  annak  domború,  kemény  
felületét  –  az  ócskavasat  a  legtisztább  arannyá  tudom  változtatni.  Ez  az  
egyetlen  ismert  szerkezet,  amely  a  vasból  –  abból  a  rút  vasból,  méltóságos  
uram,  amely  összetartja  a  székét,  amelyen  ülni  méltóztatik,  s  ennek  az  
épületnek a falait – fényes, súlyos, sárga aranyat csinál.  
    Ponyets érezte, hogy szavai hamisan csengenek. Ha el akart adni valamit,  
akkor  mindig  simán  és  meggyőzően  gördültek  a  szavak  a  szájából,  most  
viszont úgy csikorogtak, akár az olajozatlan kerék. A Nagymestert azonban a  
tartalom és nem a forma érdekelte.  
    –  Úgy?  Aranycsinálás?  Nem  egy  bolond  akadt,  aki  el  akarta  magáról  
hitetni, hogy képes erre. De mind megfizetett gyalázatos arcátlanságáért.  
    – De sikerült-e nekik?  
    – Nem – felelte a Nagymester fagyos humorral. – A sikeres aranycsinálás  
olyan  bűn  lett  volna,  amely  magában  hordozza  a  bocsánatát.  A  kísérletet  a  
kudarc teszi megbocsáthatatlanná. Lássuk, mi tud kezdeni ezzel – koppintotta  
oda a botját a padlóhoz.  
    – Méltóságod elnézését kérem, de ez a gép csupán egy kis magam csinálta  
szerkezet, s az ön botja túl hosszú hozzá.  
    A Nagymester apró, csillogó szemei körbejártak, s megállapodtak az egyik  
jelenlevőn.  
    –  Randel,  a  csatodat!  Gyerünk,  ember,  gyerünk,  ha  kell,  kettőt  kapsz  
helyette!  
    A csat kézről kézre járt. A Nagymester gondosan méregette a kezében.  
    – Tessék – mondta, és a padlóra dobta.  
    Ponyets lehajolt érte. Nem kis erőfeszítésébe telt, amíg sikerült fölnyitnia a  
hengert, s pislogott és bandzsított az erőlködéstől, mire gondosan elhelyezte a  
csatot  az  anódernyő  közepén.  Később  könnyebben  fog  menni,  de  az  első  
alkalommal nem szabad hibáznia.  
    A házilag barkácsolt átalakító rosszindulatúan kattogott vagy tíz percig, s  
ekkor enyhe ózonillat jelent meg a levegőben. Az askone-iak morogva hátrébb  

----------------------- Page 124-----------------------

húzódtak, és Pherlnek megint sürgős suttognivalója akadt az uralkodójával. A  
Nagymester arca merev volt, akár a kő. Meg se moccant.  
    És a csat arannyá változott.  
    Ponyets  egy  halk  “méltóságos  uram!”  kíséretében  a  Nagymester  felé  
nyújtotta,  az  öregember  azonban  habozott,  majd  tagadólag  intett  a  kezével.  
Tekintete az átalakítón időzött.  
    Ponyets sebesen beszélni kezdett:  
    – Uraim, amit látnak, az arany. Kívül-belül az. Ha  akarják, minden ismert  
fizikai   vagy     kémiai    próbának      alávethetik.    Semmiképpen        sem     lehet  
megkülönböztetni  a  természetben  előforduló  aranytól.  Minden  vassal  meg  
lehet ugyanezt csinálni. Sem a rozsda, sem a kisebb mennyiségben jelenlevő  
ötvözőanyagok nem változtatnak az eredményen.  
    Ponyets  szavai  azonban  a  semmibe  hullottak.  Kinyújtott  tenyerén  ott  
fénylett a csat, és az arany minden érvet elmondott helyette.  
    Végre  a  Nagymester  lassan  előrenyújtotta  a  kezét,  mire  a  ványadt  arcú  
Pherl hangos beszédre szánta el magát:  
    – Méltóságos uram, ez az arany mérgezett forrásból származik.  
    Ponyets nyomban rákontrázott:  
    –   A   sárból   is   nőhet   rózsa,   méltóságos   uram.   Avagy   nem   vásárol-e  
számtalan olyan árucikket a szomszédoktól, amelyekről azt sem tudja, honnan  
származnak,  ortodox  gépektől-é,  amelyeken  rajta  van  a  nemes  ősök  áldása,  
avagy netalán holmi űr szülte gyalázattól. Tessék, én az aranyat ajánlom föl,  
nem a gépet.  
    –  Méltóságod  nem  felelős  azoknak  a  külföldieknek  a  bűneiért  –  kezdte  
újból Pherl –, akik tudta és beleegyezése nélkül szorgoskodnak. Ellenben ha  
elfogadja    ezt   a   furcsa   álaranyat,    amelyet    itt,  az  ön   jelenlétében     és  
beleegyezésével   bűnös   módon   vasból   csináltak,   akkor   szent   őseink   élő  
szellemét gyalázzuk meg.  
    – De az arany az arany – felelt a Nagymester kétkedéssel a hangjában –, s  
csak egy elítélt pogány gonosztevőt adunk érte cserébe. Pherl, te túl szigorúan  
ítéled meg a dolgokat. – De azért visszahúzta a kezét.  
    – Méltóságod maga a bölcsesség – mondta Ponyets. – Gondolja csak meg:  
ha  kienged  a  keze  közül  egy  pogányt,  őseit  semmitől  sem  fosztja  meg,  
ellenben  a  cserébe  kapott  arannyal  fölékesítheti  a  szent  lelkeknek  emelt  
szentélyeket.  És  minden  bizonnyal,  ha  az  gonosz  volna  önmagában  –  ha  
egyáltalán el lehetne ilyesmit képzelni –, a gonosz szükségszerűen eltávozna,  
mihelyt ilyen kegyes célra áldozzák föl a fémet.   
    –   Nagyapám   csontjaira   mondom!   –   tört   ki   a   Nagymester   meglepő  
élénkséggel.   Szája   visító   nevetésre   nyílt.   –   Pherl,   mit   szólsz   ehhez   a  
fiatalemberhez? Hiszen igazat mond. Olyan igazat, mint az őseink szava.  

----------------------- Page 125-----------------------

   –  Látszatra  igen  –  felelte  Pherl  komoran.  –  Csak  nehogy  ez az igazság a  
rossz szellem műve legyen.  
   – Sőt, én még jobb üzletet ajánlok – vágott közbe Ponyets. – Tartsa meg az  
aranyat zálogként. Tegye oda áldozatként az ősök oltárára, és harminc napig  
tartson  itt  engem  is  túszként.  Ha  ez  alatt  az  idő  alatt  az  ősök  nem  adják  
tanújelét     nemtetszésüknek,        ha     nem      következik       be     semmilyen  
szerencsétlenség,  akkor  kell-e  még  egyéb  bizonyság,  hogy  elfogadták  az  
áldozatot?! Ha még ez sem elég…  
    És  amikor  a  Nagymester  fölállt,  hogy  próbára  tegye,  ki  van  ellene  az  
ajánlatnak,  a  tanács  egyetlen  tagja  sem  mulasztotta  el,  hogy  jelét  ne  adja  
egyetértésének. Még Pherl is beleegyezően biccentett, bozontos bajusza végét  
rágcsálva.  
    Ponyets  mosolygott,  s  magában  azon  elmélkedett,  hogy  íme,  milyen  jó  
hasznát vette annak, hogy valaha papnak készült.  

5.  

Újabb  hét  vánszorgott  el,  mire  sikerült  nyélbe  ütni  Pherllel  a  találkozást.  
Bármennyire belefásult is az állandó fizikai kiszolgáltatottság érzésébe, azért  
érzett egy kis szorongást. A várost rendőri kísérettel hagyta el. Pherl külvárosi  
villájában  is  ott  voltak  a  rendőrök.  Mi  mást  tehetett  volna,  mint  hogy  
tudomásul vette ezt anélkül, hogy akár egyszer is hátranézett volna.  
    Pherl  a  vének  tanácsától  távol  magasabbnak  és  fiatalabbnak  látszott.  
Hétköznapi ruhájában senki sem mondta volna róla, hogy a vénekhez tartozik.  
   – Furcsa egy ember maga – fogadta minden bevezetés nélkül. Egymáshoz  
közel fekvő szemei vibrálni látszottak. – Az elmúlt héten, különösen pedig az  
utóbbi   két   órában,   egyre-másra   célozgatott   rá,   hogy   nincs-e   szükségem  
aranyra.  Fölösleges  erőlködés,  mert  hiszen  kinek  nincs  rá  szüksége?  Ennyi  
erővel nyílt kártyákkal is játszhatna.  
   –  Nemcsak  az  arany  –  mondta  Ponyets  sokat  sejtetően.  –  Nem  csak  az  
arany.  Vagyis  nem  az  a  néhány  pénzdarab,  hanem  mindaz,  ami  az  arany  
mögött van.  
   – Aha, és mi lehet az arany mögött? – türelmetlenkedett Pherl. – Remélem,  
nem  akar  ez  egy  újabb  ügyetlen  mutatvány  bevezetője  lenni?  –  tette  hozzá  
fitymáló mosollyal.  
   – Ügyetlen? – hökkent meg egy kissé Ponyets.  
   –  Ó,  határozottan  –  mondta  Pherl,  és  összekulcsolt  kezét  az  állához  
ütögette.   –   Nem   akarom  bírálni   magát.   Biztos   vagyok  benne,   hogy   az  
ügyetlenség  szándékolt  volt.  Ha  tudom  az indokát, talán föl is hívtam volna  

----------------------- Page 126-----------------------

erre  nagyméltósága  figyelmét.  Figyeljen  ide,  ha  én  lettem  volna  a  maga  
helyében,   én   a   hajómon   csináltam   volna   az   aranyat,   és   négyszemközt  
ajánlottam volna föl. Így megkímélt volna bennünket a mutatványtól, önmagát  
pedig az ellenszenvtől.  
    –  Igaz  –  bólintott  Ponyets  –,  de  mivel  én  voltam  a  magam  helyében,  
vállaltam az ellenszenvet, hogy magamra vonjam az ön figyelmét.  
    – Valóban? Komolyan mondja? – Pherl nem is próbálta elleplezni gyerekes  
önelégültségét.  –  És  képzelem,  azért  kínálta  föl  a  harmincnapos  tisztulási  
időszakot,  hogy  legyen  rá  ideje  ezt  a  figyelmet  valamivel  kézzelfoghatóbb  
dologra váltani. De mi lesz akkor, ha az arany tisztátalannak bizonyul?  
    Ponyets megengedett magának egy kis fekete humort:  
    – Amikor azok ítélik meg, hogy tisztátalan-e, akik  a leginkább érdekeltek  
benne, hogy tisztának találják?  
    Pherl  fölkapta  a  fejét,  és  fürkészve  nézett  a  kereskedőre.  Arca  egyszerre  
fejezett ki meglepetést és elégedettséget.  
    –   Van   benne   valami.   De   elárulná   nekem,   miért   akarta   fölkelteni   a  
figyelmemet?  
    –  Szíves  örömest.  Rövid  ideje  vagyok  itt,  de  ahhoz   elég  volt,  hogy  
számomra  hasznos  és  érdekes  megfigyeléseket  tegyek  magáról.  Példának  
okáért  azt,  hogy  maga  még  fiatal,  túlságosan  is  fiatal,  hogy  tanácstag,  sőt  a  
családja sem nagyon régi.  
    – Maga kritizálja az én családomat?  
    –   Távol   áll   tőlem.   Mindenki   elismeri,   hogy   nagy   és   szent   ősöktől  
származik.  De  akadnak,  akik  a  szemére  vetik,  hogy  nem  tartozik  az  Öt  
Törzshöz.  
    Pherl hátradőlt a székén.  
    – Minden tiszteletem az övék – mondta nem minden fullánk nélkül –, de az  
Öt  Törzs  lágyéka  kolduslágyék,  s  a  vére  savó.  Ma  már  ötven  ember  sem  
maradt a Törzsekből.  
    –  De  akadnak,  akik  azt  mondják:  a  nemzet  nem  szívesen  fogadna  el  
Nagymesteréül       senkit   a  Törzseken      kívül.   Azt   is  rebesgetik,    hogy    a  
Nagymester  fiatal  és  újdonsült  kegyencének  szükségképpen  nagy  hatalmú  
ellenségekre kell szert tennie az állam nagyjai közül. Őméltósága fölött eljárt  
az idő, és a halálával a protekciója is elenyészik, különösen ha – mint biztosra  
vehető – a maga ellenségeinek egyike fogja értelmezni az ő szellemének igéit.  
    Pherl arca elborult.  
    – Idegen létére túl sokat meghall. Az ilyen füleket le szokták metélni  
    – Azt később is ráér elrendelni.  

----------------------- Page 127-----------------------

   –  Lássuk,  kitalálom-e  a  szándékát  –  fészkelődött  Pherl  türelmetlenül  a  
székében.  –  Maga  hatalmat  és  gazdagságot  akar  nekem  fölkínálni azokkal a  
gonosz kis szerkezetekkel, amelyekkel meg van rakva a hajója. Igazam van?   
   –  Tegyük  föl.  Mit  tud  fölhozni  ellene?  A  maga  jóról  és  rosszról  vallott  
elveit?  
   – Egyáltalán nem – rázta meg a fejét Pherl. – Ide figyeljen, maga külhoni  
férfiú,   maga      vélekedhet     rólunk,    ahogy     akar,    a    maga     pogány  
agnoszticizmusával,  de  én  a  látszat  ellenére  sem  vagyok  teljesen  rabja  a  mi  
mitológiánknak. Én, uram, iskolázott ember vagyok,  és merem remélni, hogy  
fölvilágosodott  is.  A  mi  vallásunk  –  nem  annyira  etikai,  mint  szertartási  
vonatkozásaiban – a tömegek számára való.  
   – Mi hát akkor a kifogása? – ütötte a vasat óvatosan Ponyets.  
   – Pontosan ez. A tömegek. Hiába volnék én kész megalkudni magával, de a  
maga  kis  herkentyűit  használni  is  kell  ahhoz,  hogy  hasznosak  legyenek.  
Hogyan lehetnék én gazdag, ha – mivel is kereskedik? – mondjuk a borotvát  
csak  a  legnagyobb  titokban,  reszketve  tudnám  használni?  Hiába  volnék  én  
képes könnyűszerrel simára borotválni a képemet, de hol lennék ettől gazdag?  
És hogyan tudnám elkerülni a gázhalált vagy a meglincselést, ha rajtakapnak a  
használatán?  
   –  Igaza  van  –  vont  vállat  Ponyets.  –  Hivatkozhatnék  arra,  hogy  a  maga  
problémája egyből megoldódna, ha megtanítaná a saját népét – a maga javára  
és  az  ön  jelentős  hasznára  –  élni  az  atomenergiával.  Nem  mondom,  hogy  
könnyű  dolga  lenne,  a  haszon  azonban bőven  kárpótolná. De hát ez a maga  
dolga, s egyelőre engem egyáltalán nem érint. Ugyanis én sem borotvát, sem  
kést, sem szemételtüntető gépet nem kínálok önnek.  
   – Hanem? Mit kínál?  
   –  Magát  az  aranyat.  Közvetlenül.  Fölajánlom  magának  azt  a  masinát,  
amelyet a múlt héten bemutattam.  
   Pherl egyszerre megmerevedett, és a homlokán idegesen rángatózni kezdett  
a bőr.  
   – Az átalakítót?  
   –  Pontosan.  Annyi  aranyra  tehet  szert,  amennyi  vasat  be  tud  szerezni.  
Gondolom,  ebből  futja  mindenre.  Magára  a  nagymesterségre  is,  bármilyen  
fiatal, és bármennyi ellensége van is. És biztonságos.  
   – Milyen értelemben?  
   –  Abban,  hogy  a  használata  csak  titokban  képzelhető  el;  ugyanúgy,  mint  
imént  az  atomszerszámokkal  kapcsolatban  említette.  Elrejtheti  a  masinát  a  
legtávolabbi  birtokán  levő  legerősebb  vár  legmélyebb  pincéjébe,  s  onnan  is  
ontani fogja önhöz a gazdagságot. Az aranyat veszi meg, nem a gépet, az az  

----------------------- Page 128-----------------------

arany  viszont  semmit  sem  árul  el  a  származásáról,  mivel  semmiben  sem  
különbözik a természetes aranytól.  
   – És ki fogja kezelni a gépet?  
   – Maga. Öt perc elég hozzá, hogy megtanulja minden csínját-bínját. Bárhol  
fölállíthatom magának, ahol csak óhajtja.  
   – És mindezért viszonzásul?  
   – Nos – mondta Ponyets óvatosan –, megkérem az árát, és nem is keveset.  
Ebből  élek.  Mondjuk,  mivel  értékes  gépről  van  szó,  egy  mázsányi aranynak  
megfelelő kovácsoltvas.  
    Pherl elnevette magát, amire Ponyets arca vörösre vált:  
   – Fölhívom rá a figyelmét, uram – mondta dühösen –, hogy két óra alatt  
megtérülhet önnek az ára.  
   –  Az  igaz,  és  egy  óra  múlva  ön  leléphet,  és  a  gép  hirtelen  csütörtököt  
mondhat. Valamilyen garanciára szükségem van.  
   – Bírja a szavamat.  
   – Ami, ugyebár, fölbecsülhetetlen értékű – hajolt meg gúnyosan Pherl –, de  
azért  az  ön  jelenléte,  ugyebár,  mégiscsak  nagyobb  biztosítékot  jelentene!  
Szavamat adom rá én is, hogy egy héten belül kifizetem, miután működésre  
kész állapotban leszállítja nekem.  
   – Lehetetlen.  
   – Miért volna lehetetlen? Hiszen már azzal kiérdemelte a halálos ítéletet,  
hogy el akart adni nekem valamit. Választhat: vagy az én szavam, vagy pedig  
holnap a gázkamra.  
    Ponyets  arca  kifejezéstelen  maradt,  talán  csak  a  szeme  rebbent  meg  egy  
kissé.  
   – Magának méltánytalanul nagy előnye van velem szemben – mondotta. –  
Hajlandó legalább írásban adni az ígéretét?  
   –  És  ezzel  aláírjam  a  saját  halálos  ítéletemet?  Nem,  uram!  –  Pherl  
elégedetten vigyorgott. – Nem, uram! Kettőnk közül csak egyikünk ostoba.  
    A kereskedő halkan megjegyezte:  
   – Akkor hát megegyeztünk.  

6.  

Gorovot  a  harmincadik  napon  szabadon  engedték,  s  két  és  fél  mázsányi  
sárarany   került   a   helyére.   És   vele   együtt   kiszabadult   a   vesztegzárból  
gyűlöletes és érinthetetlen hajója is.  
    Aztán  most  is,  mint  idefelé  jövet,  egészen  az  askone-i  rendszer  határáig  
elkísérte őket a csillogó kis hajók gyűrűje.  

----------------------- Page 129-----------------------

   Ponyets megkereste a szemével azt a nap fényében halványan izzó pontot,  
amely  Gorov  hajója  volt,  s  közben  Gorov  hangjára  figyelt,  amely  tisztán  és  
élesen lövellt át hozzá a keskeny, torzított éternyalábon.  
   –  De  hát  nem  erre  van  szükség,  Ponyets.  Egy  aranycsináló  géppel  nem  
megyünk semmire. Egyébként hol szerezted?  
   – Sehol – magyarázta Ponyets türelmes hangon. – Én magam barkácsoltam  
össze  egy  élelmiszer-besugárzó  kamrából.  Különben  nem  sokat  ér  az  egész.  
Kiterjedt használatának gátat szab a hatalmas energiafogyasztás, különben az  
Alapítvány  is  elemátalakításhoz  folyamodna,  és  nem  fésülné  át  az  egész  
Galaxist nehézfémekért. Ez egy bevett trükk, amellyel minden kereskedő él,  
bár én még nem találkoztam a vas-arany változattal. De hatásos, és működik is  
– igaz, hogy csak rövid ideig.  
   – Jó, jó, de ezzel az egy trükkel nem sokra megyünk.  
   – De kiszabadított a csávából, nem?  
   –  Ennek  semmi  köze  a  lényeghez.  Különösen  mivel  úgyis  vissza  kell  
térnem, mihelyt lerázzuk magunkról szorgos kísérőinket.  
   – Minek?  
   – Te magad magyaráztad annak a te politikusodnak – mondta Gorov éllel.  
– Az egész ügyleted arra a föltételezésre épült, hogy az átalakítód csak eszköz  
a cél érdekében, s önmagában nincs semmi értéke, vagyis hogy nem a gépet,  
hanem   az   aranyat   veszi   meg.   Lélektani   szempontból   ügyes   fogás   volt,  
különösen mert bevált, de…  
   – De? – sürgette Ponyets nyájas közönnyel.  
   A hangszóróból szinte visítva jött a válasz.  
   –  De  mi  olyan  gépet  akarunk  eladni  nekik,  amely  önmagában  is  érték;  
amely fölkelti bennük a vágyat, hogy nyíltan használják; amely arra készteti  
őket, hogy tisztára önérdekből letegyék a garast az atomtechnika mellett.  
   –  Értem  én  ezt  mind  –  felelte  Ponyets  szinte  gyöngéden.  –  Egyszer  már  
megmagyaráztad.  De  légy  szíves,  és  vedd  figyelembe,  mi  következik  az  én  
ügyletemből.  Amíg  az  átalakító  működik,  addig  Pherl  csinálni  fogja  az  
aranyat;  és  elég  ideig  fog  működni  ahhoz,  hogy  megvásárolja  magának  a  
legközelebbi választásokat. A jelenlegi Nagymester ugyanis nem sokáig húzza  
már.  
   – És te mire építesz: a hálára? – kérdezte Gorov ridegen.  
   –  Nem,  hanem  az  okos  önérdekre.  Az  átalakító  megszerzi  neki  az  első  
helyet; más szerkezetek…  
    –  Nem,  nem!  A  kiindulópontod  téves.  Nem  az  átalakítónak  fogja  ezt  
tulajdonítani, hanem a régi jó aranynak. Ezt próbálom beleverni a fejedbe.  
   Ponyets   elmosolyodott,   és   kényelmesen   hátradőlt   a   székében.   Eleget  
ingerelte a szegény fickót. Gorov már kezdte elveszíteni az önuralmát.  

----------------------- Page 130-----------------------

    –  Csak  lassan  a  testtel,  Gorov!  –  szólalt  meg  a  kereskedő.  –  Még  nem  
fejeztem be. Merthogy szó van ám egyéb masinákról is.  
    Rövid hallgatás következett, majd Gorov gyanakvó hangja hallatszott:  
    – Miféle egyéb masinákról?  
    Ponyets gépiesen s fölöslegesen intett a kezével.  
    – Látod ezt a kíséretet?  
    – Látom – mondta Gorov kurtán. – Mi van azokkal a masinákkal?  
    –   Hajlandó      vagy    végre    meghallgatni?       Tudd     meg,    hogy     Pherl  
magánhajóhada  kísér  bennünket;  sikerült  kicsikarnia  a  Nagymester  különös  
kegyeként.  
    – No?  
    –  És  mit  gondolsz,  hová  visz  bennünket?  Askone  külső  vidékein  levő  
bányabirtokaira, úgy bizony. Ide hallgass – emelte föl hangját Ponyets hirtelen  
–, megmondtam, hogy keresni akarok ezen az üzleten és nem a világot akarom  
megváltani.     Rendben      van.   Az    átalakítót   semmiért     kótyavetyéltem      el.  
Semmiért,  hacsak  nem  számítjuk  a  gázkamra  kockázatát,  ami  viszont  nem  
számít bele a kvótámba.  
    – Menj csak vissza a bányabirtokokra, Ponyets. Hogy kerülnek ezek ide?  
    –   A   haszonnal   kapcsolatban.   Mert   ónt   fogunk   rakodni,   Gorov.   Ónt,  
amennyit  csak  be  tudunk  gyömöszölni  ebbe  a  vén  bárkába,  s  neked  is  jut  
belőle. Én leszállok Pherllel az áruért, te meg, öregfiú, fölülről fogsz engem  
biztosítani  az  összes  ágyúddal,  arra  az  eshetőségre,  ha  Pherl  meggondolná  
magát, és át akarna ejteni. Ez az ón lesz a hasznom.  
    – Az átalakító után?  
    –  Az    egész   atomrakományom          után.   Dupla     ár   plusz   prémium.      –  
Mentegetőzve  megvonta  a  vállát.  –  Beismerem,  hogy  lóvá  tettem,  de  hát  
teljesítenem kellett a tervemet, nem?  
    Gorov végképp nem tudta, hányadán áll. Gyámoltalanul megszólalt:  
    – Lennél szíves megmagyarázni?  
    – Mit magyarázzak? Hisz nyilvánvaló minden. Nézd, Gorov, a ravasz róka  
azt hitte, hogy szépen becsalt a csapdájába, mivelhogy az ő szava többet ér a  
Nagymester szemében, mint az enyém. Igaz, hogy elfogadta az átalakítót. Ez  
halálos bűnnek számít Askone-on. De ha szorulna a kapca, mindig kivághatná  
magát azzal, hogy a legszebb hazafias szándéktól vezérelve lépre csalt engem,  
és följelenthetne tiltott áruk eladásáért.  
    – Ami igaz, az igaz.  
    –  Úgy  van,  csakhogy  nem  csupán  röpke  szavak  vettek  részt  a  játékban.  
Pherl   sohasem   hallott   róla,   és   el   sem   tudja   képzelni,   hogy   mi   az   a  
mikrofilmfölvevő.  
    Gorov elnevette magát.  

----------------------- Page 131-----------------------

   –  Úgy  van  –  folytatta  Ponyets.  –  A  nyeregben  érezte  magát,  s  azt  hitte,  
hogy   kellőképpen   megleckéztetett.   De   amikor   meghunyászkodott   kutya  
módjára fölszereltem neki az átalakítót, beépítettem a szerkezetbe a fölvevőt  
is,  s  csak  a  másnapi  szerviz  alkalmával  távolítottam  el  onnan.  Gyönyörű  
fölvételem van a szentek szentjéről meg őróla, amint a jómadár az utolsó erget  
is kifacsarja az átalakítóból, s úgy gunnyaszt az első aranydarabok fölött, akár  
a kotlós a tojáson.  
   – Neki is megmutattad?  
   –  Két  nappal  később.  A  nyomorult  fráter  soha  életében  nem  látott  még  
háromdimenziós,   színes-hangos   fölvételt.   Azt   állítja   magáról,   hogy   nem  
babonás,  de  kutya  legyen  a  nevem,  ha  valaha  is  láttam  felnőtt  embert  úgy  
begyulladni, mint őt akkor. Amikor megmondtam neki, hogy a város főterén  
elhelyeztem egy vetítőt, amely pontosan délben működésbe lép, és a milliónyi  
fanatikus askone-i azon nyomban föl fogja őt koncolni – fél másodperc múlva  
a lábam előtt makogott. Kész volt mindenre, amit csak kértem tőle.  
   –  Tényleg  úgy  volt?  Akarom  mondani,  valóban  elhelyeztél  vetítőt  a  
főtéren? – kérdezte Gorov visszafojtott nevetéssel.  
   – Nem én, de hát mit számít az? Az üzletet megkötöttük. Minden bigyót  
megvett  tőlem  meg  tőled  is  annyi  ónért,  amennyit  csak  el  tudunk  szállítani.  
Akkor  elhitte  rólam,  hogy  mindenre  képes  vagyok.  Az  egyezményt  írásba  
foglaltuk, s még mielőtt leszállnánk, adok neked is belőle egy példányt, nem  
árt az óvatosság.  
   – Nem félsz, hogy leromboltad az önbecsülését? – vetette közbe Gorov. –  
Fogja vajon ezek után is használni a szerkentyűket?  
   –  Miért  ne?  Ez  az  egyetlen  módja  rá,  hogy  behozza  a  veszteségeit,  s  ha  
pénzt csinál belőlük, akkor meg lesz mentve a becsülete is. És biztos, hogy ő  
lesz  a  legközelebbi  Nagymester,  nem  is  találhatnának  nála  alkalmasabbat  
maguknak.  
   –  Igen  –  summázta  a  véleményét  Gorov  –,  jó  vásárt  csináltál.  Mégis,  az  
eladási  módszereid  nem  a  legildomosabbak.  Nem  csoda,  hogy  kirúgtak  a  
papneveldéből. Nincs neked semmi erkölcsi érzéked?  
   – No és, mi a különbség? – vont vállat Ponyets közömbösen. – Hisz tudod,  
mit mondott Salvor Hardin az erkölcsi érzékről.  

----------------------- Page 132-----------------------

ÖTÖDIK RÉSZ  

  

----------------------- Page 133-----------------------

A KALMÁRFEJEDELMEK  

1.  

       KERESKEDŐK  –  Az  Alapítvány  gazdasági  befolyása  pszichohistóriai  
       szükségszerűséggel növekedett. A kereskedők gazdagodtak; a gazdaság  
       pedig hatalmat szült…  
           Néha   elfelejtik,   hogy   Hober   Mallow   közönséges   kereskedőként  
       kezdte.    Azt    viszont    sohasem      felejtik  el,   hogy    ő   lett  az   első  
       kalmárfejedelem…  
                                                                 Enciklopédia Galactica  
      
Jorane Sutt összeérintette gondosan kimanikűrözött körmeit, és megszólalt:  
    – Kész talány. Bizalmasan megsúgom magának, hogy a jelek szerint újabb  
Hari Seldon-válságnak nézünk elébe.  
    A vele szemben ülő férfi cigarettát vett elő kurta smyrnói zekéje zsebéből.  
    –  Azt  én  nem  tudhatom,  Sutt  –  felelte.  –  Rendszerint  úgy  van,  hogy  a  
politikusok  minden  egyes  polgármesteri  kampány  idején  Seldon-válságról  
papolnak.  
    – Én nem csinálok kampányt, Mallow – mondta Sutt halvány mosollyal az  
ajka  körül.  –  De  hát  atomfegyverekkel  nézünk  szembe,  s  azt  sem  tudjuk,  
honnan származnak.  
    A    smyrnói     Hober     Mallow      mesterkereskedő        nyugodtan,      majdnem  
közönyösen szívta a cigarettáját.  
    – Folytassa. Ha mondani akar még valamit, ki vele!  
    Mallow  sohasem  esett  abba  a  hibába,  hogy  a  kelleténél  udvariasabb  lett  
volna az Alapítvány emberei iránt. Lehet, hogy ezért “külhoninak” nézik, de  
van ő is olyan ember, mint akárki más.  
    Sutt  az  asztalon  levő  háromdimenziós  csillagtérképre  mutatott.  Igazított  
valamit  a  szabályozógombokon,  mire  vagy  fél  tucat  csillagrendszerből  álló  
csoport pirosan izzani kezdett.  
    – Ez a Korell Köztársaság – jelentette ki szinte suttogva.  
    A kereskedő bólintott.  
    –  Jártam  arra.  Bűzös  patkánylyuk!  Köztársaságnak  köztársaság,  habár  
minden alkalommal az Argo család valamelyik tagját választják kapitánynak.  
S ha valakinek ez nem tetszik, biztos, hogy történik vele valami. – Félrehúzta  
a száját. – Jártam arrafelé.  
    – De maga vissza is jött, ami nem mindig történik meg. A legutóbbi egy év  
alatt három kereskedelmi hajónak veszett nyoma a köztársaság határain belül,  

----------------------- Page 134-----------------------

hiába garantál sérthetetlenséget nekik az Egyezmény. És ezek a hajók minden  
szokásos nukleáris bombával és erőtérvédelemmel föl voltak fegyverezve.  
   – Mi volt az utolsó üzenet a hajókról?  
   – Rutinjelentések. Más semmi.  
   – És mit mondott Korell?  
    Sutt szeme gúnyosan megvillant.  
   –  Nem  volt  mód  kikérni  a  véleményét.  Az  Alapítvány  legfőbb  kincse  
Periféria-szerte: hatalmának a híre. Csak nem gondolja, hogy ha elveszítünk  
három hajót, akkor kérdezősködni fogunk utánuk?  
   – Jó, de akkor megmondaná végre, hogy tőlem mit akar?  
    Jorane Sutt nem vesztegette az idejét a bosszankodás fényűzésére. Mint a  
polgármester  titkárának,  gyakorta  kellett  leráznia  ellenzéki  tanácsnokokat,  
állást keresőket; újítókat és mindenféle habókos alakokat, akik állítólag töviről  
hegyire megfejtették a Hari Seldon kiszámította jövő történelmet. Ilyen iskola  
után nem egykönnyen lehetett kihozni a sodrából.  
   – Egy pillanat – kezdte módszeresen. – Lássa be: nem lehet véletlen, hogy  
egy éven belül három hajónk tűnik el ugyanabban a térségben, atomerőt pedig  
csak   nagyobb   atomerővel   lehet   legyűrni.   Magától   adódik   a   kérdés:   ha  
Korellnak vannak atomfegyverei, honnan kapja őket?  
   – No és honnan kapja?  
   – Két lehetőség van. Vagy maguk a korelliak állították elő…  
   – Nem túl merész ez a következtetés?  
   –  De  igen.  A  másik  lehetőség  azonban  az  lenne,  hogy  árulással  van  
dolgunk.  
   – Úgy gondolja? – kérdezte Mallow hidegen.  
   A titkár nem zavartatta magát.  
   – Semmi különös sem lenne abban, ha ez volna a helyzet. Amióta a Négy  
Királyság csatlakozott az Alapítvány Egyezményhez, mindegyikben meggyűlt  
a  bajunk  a  nem  is  jelentéktelen  szakadár  csoportokkal.  Minden  egyes  volt  
királyságnak megvannak a trónkövetelői meg az egykori nemesurai, akik nem  
túlzottan   lelkesedhetnek   az   Alapítványért.   Ezek   közül   nyilván   akadnak  
olyanok, akik nem férnek a bőrükbe.  
   Mallow elvörösödött.  
   –  Úgy?!  És  miért  mondja  ezt  épp  nekem?  Ha  nem  tudná,  én  is  smyrnói  
vagyok.  
   –  Tudom.  Maga  smyrnói.  Smyrnón,  a  volt  királyságok  egyikén  született.  
Csak a neveltetése köti az Alapítványhoz. Születésénél fogva maga külhoni és  
idegen.  A  maga  nagyapja  nyilván  báró  volt  az  Anakreón  és  Loris  közötti  
háborúk   idején,   és   családi   birtokait   elvették,   amikor   Sef   Sermak   újra  
fölosztotta a földet.  

----------------------- Page 135-----------------------

   – A sötét űrre is, nem! A nagyapám egy nyomorult űrcsavargó fia volt, aki  
éhbérért lapátolta a szenet, és még az Alapítvány előtt meghalt. Én semmivel  
sem  tartozom  a  régi  rendszernek.  De  Smyrnón  születtem,  és  a  Galaxisra  
mondom, nincs mit szégyenkeznem sem Smyrno, sem a smyrnóiak miatt. A  
maga árulásra való aljas kis célzásai miatt nem fogok berezelni, és fölnyalni  
az Alapítvány köpetét. Most pedig állok a parancsai vagy a vádjai elé. Nem  
érdekel, melyiket választja.  
   – Kedves mesterkereskedőm, engem egy elektronnyit sem érdekel, hogy a  
maga nagyapja Smyrno királya volt-e vagy a bolygó legnyomorultabb páriája.  
Azért ugrattam a születésével meg az őseivel, hogy megmutassam, mennyire  
nem  érdekel.  Úgy  látszik,  maga  nem  értette  el  a  tréfát.  Kezdjük  hát  elölről.  
Maga     smyrnói.    Ismeri    a  külhoniakat.     Ezenkívül     kereskedő,    egyike    a  
legjobbaknak.  Járt  Korellon,  és  ismeri  a  korelliakat.  Ezért  magának  kell  
megint odamennie.  
    Mallow mélyet lélegzett.  
   – Mint kém?  
   –  Dehogyis!  Mint  kereskedő,  de  aki  nyitva  tartja  a  szemét.  Ha  ki  tudja  
deríteni,  ki  látja  el  őket  atomerővel…  Fölhívnám  rá  mint  smyrnóinak  a  
figyelmét, hogy az eltűnt űrhajók közül kettőn smyrnói legénység szolgált.  
   – Mikor induljak?  
   – Mikor lesz útra kész a hajója?  
   – Hat nap múlva.  
   – Úgy hát akkor indul. A Hajózási Tanácsban megismerheti a részleteket.  
   –  Rendben!  –  A  kereskedő  fölállt,  keményen  kezet  szorított,  és  öles  
léptekkel kivonult a szobából.  
    Sutt   várt   egypár    percet,   óvatosan     szétválasztotta    és   megdörzsölte  
összepréselt ujjait, vállat vont, és belépett a polgármester irodájába.  
    A polgármester kikapcsolta a képernyőt, és hátradőlt a székében.  
   – Nos, mi a véleménye róla, Sutt?  
   –  Lehet,  hogy  jó  színész  –  válaszolta  Sutt,  és  elgondolkodva  maga  elé  
meredt.  

2.  

Ugyanannak a napnak az estéjén Jorane Suttnak a Hardin-ház huszonegyedik  
emeletén levő legénylakásán Publis Manlio lassú kortyokban iszogatta a borát.  
    Publis  Manlio  az  Alapítvány  két  fontos  hivatalát  is  hordozta  öregedő,  
satnya   vállain.   A   polgármester   kormányában   ő   volt   a   külügyminiszter,  
ezenkívül  pedig,  az  Alapítványt  leszámítva,  az  összes  külső  naprendszer  

----------------------- Page 136-----------------------

szemében  ő  volt  az  egyház  primátusa,  a  Szent  Eledel  őrizője,  a  szentélyek  
kurátora és így tovább, ahány változatát csak el lehetett képzelni a homályos,  
ám hangzatos címeknek.  
    A külügyminiszter éppen azt mondta:  
    –  Viszont  hozzájárulását  adta,  hogy  útnak  indítsa  azt  a  kereskedőt.  Ez  is  
valami.  
    –  Igen,  de  mire  megyünk  vele?  –  ellenkezett  Sutt.  –  Semmi  közvetlen  
hasznunk   nincs   belőle.   Az   egész   ügy   nem   a   legszerencsésebben   van  
előkészítve, mivel fogalmunk sincs róla, mi lesz a vége. Úgy tervezünk, mint  
aki üres horgot vet a vízbe, hátha ráakad egy kis halacska.  
    –  Úgy  van.  S  hozzá  ez  a  Mallow  jó  képességű  ember.  Mi  lesz,  ha  nem  
hagyja magát egykönnyen átejteni?  
    –  Ezt  a  kockázatot  vállalnunk  kell.  Ha  árulás  történt,  akkor  az  okos  
emberek  kerülnek  elsőként  gyanúba.  Ha  nem,  akkor  okos  emberre  van  
szükségünk,  hogy  feltárjuk  az  igazságot.  És  Mallow-n  rajta  lesz  a  szemünk.  
Tölthetek?  
    – Köszönöm, nem. Eleget ittam.  
    Sutt öntött a saját poharába, és türelmesen várta, hogy a másik kizökkenjen  
nyugtalan elmélkedéséből.  
    Valami fúrta a primátus oldalát, de nem nagyon juthatott dűlőre magában,  
mert hirtelen szinte kirobbant belőle a kérdés:  
    – Sutt, mi nyomja a szívét?  
    – Megmondom, Manlio – nyitotta ez szólásra keskeny ajkait. – Egy Seldon  
válság kellős közepén vagyunk.  
    Manlio nagy szemeket meresztett, majd fojtottan megkérdezte:  
    – Honnan veszi ezt? Csak nem jelent meg megint Seldon az Időkriptában?  
    – Erre barátom, nincs szükség. Gondolja csak végig. Amióta a Galaktikus  
Birodalom  lemondott  a  Perifériáról,  és  sorsunkra  hagyott  bennünket,  még  
egyszer  sem  volt  olyan  ellenfelünk,  akinek  atomerő  lett  volna  a  birtokában.  
Most első alkalommal van ilyen ellenfelünk. Ez önmagában véve is jelentős  
esemény volna. De nincs önmagában. Több mint hetven éve először nézünk  
farkasszemet      egy   nagyszabású      belpolitikai    válsággal.    Szerintem     az   a  
körülmény, hogy a kettő, a belső és a külső válság egybeesik, minden kétséget  
eloszlat.  
    Manlio fürkészve nézett rá.  
    – Ha csak ez van, az édeskevés. Eddig két Seldon-válságra került sor, és  
mindkét esetben az Alapítvány léte forgott kockán. Addig nem lehet szó egy  
harmadik válságról, amíg hasonló veszély nem fenyeget bennünket.  
    –  Ez  a  veszély  el  fog  jönni  –  mondta  Sutt  a  türelmetlenség  minden  jele  
nélkül.  –  A  bolond  is  fölismeri  a  válságot,  ha  egyszer  már  itt  van.  Az  igazi  

----------------------- Page 137-----------------------

szolgálatot az teszi az államnak, aki már csírájában rátapint. Nézze, Manlio, a  
mi  történelmünk  útja  előre  ki  van  cövekelve.  Tudjuk,  hogy  Hari  Seldon  
kidolgozta  a  jövő  történelem  valószínűségeit.  Tudjuk,  hogy  egykor  vissza  
fogjuk állítani a Galaktikus Birodalmat. Tudjuk, hogy addig ezer év körüli idő  
fog  eltelni.  És  tudjuk,  hogy  ez  alatt  az  idő  alatt  bizonyos  meghatározott  
válságokkal fogjuk szembe találni magunkat.  
   Nos, az első válság az Alapítvány létrehozása után  ötven évre következett  
be, míg a második újabb harminc év múlva. Azóta kis híján hetvenöt esztendő  
telt el. Itt az ideje, Manlio, itt az ideje.  
    Manlio tanácstalanul dörzsölgette az orrát.  
    – És magának kész terve van a válság leküzdésére, ugye?  
    Sutt bólintott.  
    – És nekem is ki van osztva a szerepem, ugye? – folytatta Manlio.  
    Sutt megint bólintott.  
    – Hogy szembe tudjunk nézni az idegen atomfenyegetéssel, a saját házunk  
táján kell először rendet teremtenünk. Ezek a kereskedők…  
    – Vagy úgy! – A főpap arca megkeményedett, és a tekintete fagyosra vált.  
    – Úgy van. Ezek a kereskedők. Szükség van rájuk, de túlságosan erősek –  
és túlontúl függetlenek. Csupa külhoni, aki semmiféle vallásos nevelést nem  
kapott.   Egyfelől   kezükbe   adjuk   a   tudást,   másfelől   pedig   lemondunk   a  
legerősebb eszközről, amellyel kordában tarthatnánk őket.  
    – Ha be tudjuk bizonyítani az árulást?  
    –  Ha  be  tudnánk  bizonyítani,  akkor  könnyű  dolgunk  lenne,  s  elegendő  
lenne a határozott közbelépés. De ennek amúgy sincs semmi jelentősége. Még  
ha   nincs   is   áruló   köztük,   akkor   is   megbízhatatlan   réteget   képeznek   a  
társadalomban. Nem köti őket hozzánk a patriotizmus vagy a közös eredet, de  
még  a vallásos áhítat sem. A világi kormányzás alatt élő külső tartományok  
könnyen  elszakadhatnak,  hiába  tekintenek  föl  ránk  Hardin  óta  mint  a  Szent  
Bolygóra.  
    – Ezzel én is tisztában vagyok, de az orvoslás…  
    –  Az  orvoslás  nem  várathat  magára  addig,  amíg  a  Seldon-válság  akuttá  
nem  válik.  Kívül  az  atomfegyverek,  belül  a  békétlenség;  ha  ez  a  kettő  
találkozik  minden  esélyünket  elveszíthetjük.  –  Sutt  letette  az  üres  poharat,  
amelyet a kezében forgatott. – Ez a munka nyilvánvalóan magára vár.  
    – Énrám?  
    –  Én  nem  vállalhatom  magamra.  Az  én  tisztem  kinevezéses,  és  semmi  
törvényhozó rangom nincsen.  
    – A polgármester…  
    –  Lehetetlen.     Ő   számításba     sem    jöhet.   Erélye    csak   a   felelősség  
elhárításában  mutatkozik  meg.  De  ha  egy  független  jelölt  lépne  a  porondra,  

----------------------- Page 138-----------------------

amely    veszélyeztethetné      az   újraválasztását,    akkor    talán   eltűrné,   hogy  
irányítsák.  
    – De hát, Sutt, belőlem hiányzik a gyakorlati politikára való rátermettség.  
    – Bízza csak rám. Ki tudja, Manlio? Salvor Hardin óta sohasem fordult elő,  
hogy  az  egyház  meg  az  állam  élén  ugyanaz  a  személy  állt  volna.  De  most  
könnyen megtörténhet, ha maga jól megoldja a föladatát.  

3.  

A   város    másik    végén    viszont   Hober    Mallow-nak       volt,  barátságosabb  
környezetben, egy újabb találkozása. Sokáig hallgatta a másik szavait, és most  
óvatosan megszólalt:  
    – Igen, eljutott hozzám a híre, hogyan hadakozik azért, hogy a kereskedők  
is képviseletet kapjanak a tanácsban. De miért engem, Twer?  
    Jaim Twer, aki minden áldott alkalommal eldicsekedett azzal, hogy ő volt  
az  első  külhoniak  egyike,  aki  világi  nevelésben  részesült  az  Alapítványnál,  
széles mosolyra nyitotta az arcát.  
    –  Tudom,      hogy    mit    csinálok.   Emlékszik,      amikor    tavaly    először  
találkoztunk?  
    – A kereskedők gyűlésén.  
    – Úgy van. Maga vezette az értekezletet. Azokat a vastagnyakú bölényeket  
egytől  egyig  a  székükhöz  szögezte,  begyömöszölte  őket  a  szivarzsebébe,  és  
elsétált velük. De szót ért az alapítványi tömegekkel is. Magának dicsfény van  
a  feje  körül,  vagy  legalábbis  jó  sajtója  van  a  viselt  dolgainak,  ami  egy  és  
ugyanaz.  
    – Legyen úgy – mondta Mallow egykedvűen. – De miért épp most?  
    – Mert most van rá alkalmunk. Tud róla, hogy a köznevelésügyi államtitkár  
benyújtotta a lemondását? Még nem szellőztetik a dolgot, de előbb-utóbb ki  
fog pattanni.  
    – Maga honnan tudja akkor?  
    – Nem fontos – s fitymálóan legyintett. – Tény, hogy így van. Az Akció- 
párt  a  gyökeréig  szét  van  hasadva,  és  itt  az  alkalom,  hogy  megadjuk  neki  a  
kegyelemdöfést  azzal,  hogy  fölvetjük,  a  kereskedők   egyenjogúságának  a  
kérdését, vagyis élére állítva: ki van a demokrácia mellett, és ki van ellene.  
    Mallow hátradőlt a székében, és elmélyülten vizsgálgatta vaskos ujjait.  
    –  Hm,  hm!  Sajnálom,  Twer.  A jövő  héten  üzleti  útra  megyek. Szerezzen  
magának valaki mást.  
    – Üzlet? Miféle üzlet? – meresztett nagy szemet Twer.  

----------------------- Page 139-----------------------

    –  Szigorúan     titkos.   Rendkívül     fontos   satöbbi   satöbbi.    Magával     a  
polgármester titkárával volt egy eszmecserém.  
    –  Kígyó  Suttal?  –  lett  egyszerre  izgatott  Jaim  Twer.  –  Csapda!  A  kurafi  
meg akar szabadulni magától, Mallow…  
    – Állj! – Mallow rátette a tenyerét a másik ökölbe  szorított kezére. – Ne  
izgassa föl magát. Ha csapda, akkor majd be fogom nyújtani a számlát. De ha  
nem az, akkor a maga kígyója, az a Sutt, a mi kezünkre játszik. Figyeljen ide,  
újabb Seldon-válság közeledik.  
    Mallow   arra   számított,   hogy   a   másik   meglepődik,   de   ehelyett   csak  
értetlenül rámeresztette a szemét.  
    – Seldon-válság? Mi az?  
    – Fényességes Galaxis! – tört ki dühösen Mallow ekkora értetlenség láttán.  
– Mi a fészkes fenét csinált maga az iskolában? Mi az ördögöt jelentsen ez az  
ostoba kérdés?  
    Az idősebbik férfi fölvonta a szemöldökét.  
    – Ha megmagyarázná…  
    Hosszas hallgatás után jött a válasz.  
    –  Megmagyarázom  –  kezdte  Mallow  lassan,  összevont  szemöldökkel.  –  
Amikor a Galaktikus Birodalom rothadni kezdett a szélein, s amikor a Galaxis  
végei  leszakadoztak,  s  a  barbárság  prédájául  estek,  akkor  Hari  Seldon  és  
pszichológustársasága létrehozott itt, a zűrzavar kellős közepén egy telepet, az  
Alapítványt,   hogy   ápolja   a   művészetet,   a   tudományt   és   a   technikát,   s  
megérlelje a Második Birodalom magját.  
    – Igen, igen…  
    – Még nem fejeztem be – vágta el a kereskedő ridegen. – Az Alapítvány  
jövőjét az akkoriban magas fejlettségi fokot elért  pszichohistória segítségével  
megrajzolták  és  a  föltételeket  úgy  szabták  meg,  hogy  egész  sor  válság  mint  
megannyi   örvény   sodorjon   előre   bennünket   gyorsuló   tempóban   a   jövő  
birodalma felé. Minden ilyen válság, minden Seldon-válság új korszakot nyit  
történelmünkben. Most megint előttünk van egy, immár a harmadik.  
    – Persze – ocsúdott föl Twer –, most már emlékszem. Jó régen volt, hogy  
iskolába jártam, régebben, mint maga.  
    –  Gondolom.  Elnézést.  A  lényeg  az,  hogy  engem  a  kibontakozó  örvény  
kellős   közepébe   irányítanak.   Ki   tudja,   mivel   jövök   vissza,   aztán   meg  
tanácsválasztások minden évben vannak.  
    – Tudja, hogy merre induljon el?  
    – Nem én.  
    – Van valamilyen terve?  
    – Az égvilágon semmilyen.  
    – Hát…  

----------------------- Page 140-----------------------

    –  Semmi  hát.  Hardin  mondotta:  “A  sikerhez  nem  elegendő  a  tervezés.  
Rögtönzésre is szükség van.” Nos, rögtönözni fogok.  
    Twer kétkedően csóválta a fejét. A két férfi szótlanul méregette egymást.  
    Mallow törte meg a csendet:  
    –  Mondok  magának  valamit.  Mi  lenne,  ha  velem  jönne?  –  bökte  ki  
váratlanul, mint a világ legtermészetesebb dolgát. – Mit bámul úgy rám? Hisz  
maga  kereskedő  volt  valaha,  amíg  úgy  nem  vélte,  hogy  a  politika  több  
izgalmat kínál. Legalábbis ezt hallottam.  
    – Mondja meg előbb, merrefelé megy.  
    – A Whassall-hasadék irányába. Közelebbit addig nem mondhatok, amíg ki  
nem érünk az űrbe. Nos, mi a válasza?  
    –  És  ha  Suttnak  az  a  véleménye,  hogy  legyek  a  közelében,  ahol  rajtam  
tarthatja a szemét?  
    – Nem hinném. Ha annyira meg akar szabadulni tőlem, akkor mért ne ütne  
két legyet egy csapásra? Ezenkívül egy kereskedő sem indul neki az űrnek, ha  
nem   maga   választhatja   meg  a  legénységét.  Azt  viszek  magammal,  akit  
kedvem tartja.  
    Az idősebb férfi szemében különös fény villant, amikor beleegyezése jeléül  
kezet nyújtott.  
    – Rendben van, magával megyek. Három év óta ez lesz az első utam.  
    Mallow megragadta és megrázta a feléje nyújtott kezet.  
    – Helyes! Minden rendben! Most pedig föl kell hajtanom a fiúkat. Tudja,  
ugye, hol van kikötve a Távoli Csillag? Holnap jelentkezzék. A viszontlátásra!  

4.  

Korell   esete   egyáltalán   nem   áll   egyedül   a   történelemben:   köztársaság,  
amelynek  az  élén  olyasvalaki  áll,  aki  a  címén  kívül  minden  ismérvével  
rendelkezik  az  abszolút  uralkodónak.  Ennélfogva  a  szokásos  zsarnokságot  
még  az  alkotmányos  uralkodó  kezét  úgy-ahogy  megkötő  “becsület”  és  az  
udvari etikett sem mérsékelte.  
    Az ország gazdaságilag elég szegény volt. A Galaktikus Birodalom napjait  
a néma emlékeken és romokon kívül semmi sem idézte. Az Alapítvány napjai  
pedig  még  nem  jöttek  el,  és  a  kormányzó,  Asper  Argo  kapitány  konokul  
eltökélte,   hogy    nem    is  jönnek    el,  ezért   tartotta   szigorú   kordában     a  
kereskedőket, és tiltotta ki bőszen a misszionáriusokat.  
    Maga  az  űrkikötő  omladozó,  viharvert  látványával  mélyen  lehangolta  a  
Távoli Csillag legénységét. Jaim Twer a düledező hangárok nyomasztó hatását  
ellensúlyozandó, izgalmas pasziánszjátszmába merült önmagával.  

----------------------- Page 141-----------------------

   – Micsoda piac! – dörmögte Hober Mallow, amint gondolataiba mélyedve  
kifelé bámult a megfigyelőernyőn. Ez idáig ennél sokkal többet nem is igen  
tudtak meg Korellról. Az út idefelé eseménytelenül  telt el. A  Távoli Csillag  
elé  kirajzó  korelli  hajóraj  a  régi  dicsőség  emlékeit  csak  nyomokban  őrző,  
megviselt kis műemlékekből vagy ütött-kopott, szánalmas bárkákból állt. Az  
úton  is,  most  is  óvatosan  betartották  a  tisztes  távolságot.  Egy  hete,  hogy  
Mallow  kihallgatást  kért  az  itteni  kormánytól,  de  válasz  még  mindig  nem  
érkezett.  
   – Micsoda piac! – ismételte meg Mallow. – Mondhatni szűz terület.  
   Jaim Twer türelmetlenül fölpillantott, és félresöpörte a kártyát.  
   – Mi az ördögöt szándékozik cselekedni, Mallow? A legénység zúgolódik,  
a tisztek aggódnak, én kíváncsi vagyok…  
   – Kíváncsi? Mire?  
   – A helyzetre. Magára. Arra, hogy mihez fogunk.  
   – Várunk.  
   Az egykori kereskedő fölfortyant, s az arca rákvörösre gyulladt.  
   – Tudja maga egyáltalán, Mallow, hogy mit csinál? – fakadt ki korholóan.  
– Körülöttünk a mezőn őrség, fölöttünk hajók. És ha csak arra várnak, hogy  
mikor robbanthatnak bele bennünket a földbe?  
   – Egy hetük volt rá.  
   – Talán erősítésre várnak – villant meg keményen Twer tekintete.  
   Mallow ledobta magát egy székre.  
   –  Igen,  én  is  gondoltam  erre.  Nem  könnyű  dió,  mondhatom.  Először  is  
minden baj nélkül ideértünk. Persze ez még nem jelent semmit, mert a több  
mint  háromszáz  hajóból  tavaly  mindössze  három  ment  ripityára.  Az  arány  
tehát  nem  túl  magas.  De  ez  jelentheti  azt  is,  hogy  csak  kevés  hajójuk  van  
ellátva  atomerővel,  s  addig  nem  akarják  kitenni  őket  a  veszélynek,  amíg  
nagyobb lesz a számuk.  
   Másfelől jelentheti  azt  is,  hogy  egyáltalán  nem rendelkeznek atomerővel.  
Vagy  ha  igen,  akkor  rejtegetik,  attól  tartva,  hogy  kiszagoltunk  valamit.  
Elvégre   nem   nagy   dolog   kalóztámadást   intézni   a   könnyű   fegyverekkel  
fölszerelt   kereskedelmi   hajók   ellen.   Más   dolog   viszont   az   Alapítvány  
meghatalmazott   követével   pimaszkodni,   akinek   a   puszta   jelenléte   arról  
tanúskodhat, hogy az Alapítvány megsejtett valamit. Vegye ehhez hozzá…  
   – Várjon csak Mallow, várjon – emelte föl a kezét Twer. – Lassan lyukat  
beszél a hasamba. Mire akar kilyukadni? Ne pepecseljen a részletekkel.  
   – Muszáj megismernie a részleteket, Twer, különben nem ért meg semmit.  
Én is, ők is várunk. Ők nem tudják, hogy én miben sántikálok; én nem tudom,  
nekik  mijük  van  itt.  Az  én  helyzetem  azonban  hátrányosabb,  mert  egyedül  
állok  egy  egész  világgal  szemben,  amely  könnyen  lehet,  atomfegyverrel  is  

----------------------- Page 142-----------------------

rendelkezik. Nem engedhetem meg, hogy a hátrányom tovább növekedjék. A  
helyzet  veszélyes,  igaz.  Az  is  könnyen  meglehet,  hogy  belerobbantanak  
bennünket  a  földbe.  De  mi  ezzel  kezdettől  fogva  számoltunk.  Mi  mást  
tehetnénk?  
    – Fogalmam sincs. Ki az már megint?  
    Mallow     türelmetlenül     fölpillantott,  és   beigazította   a   készüléket.    A  
képernyőn az őrség parancsnokának darabos arca fénylett föl.  
    – Beszéljen, őrmester.  
    –  Bocsánat,  uram  –  szólalt  meg  ez.  –  A  legénység  egy  alapítványbeli  
misszionáriust bocsátott be.  
    – Egy micsodát? – élénkült föl hirtelen Mallow arca.  
    – Egy misszionáriust, uram. Kórházi ápolásra szorul, uram.  
    –  Még  lesz  egy-két  ember,  aki  kórházra  fog  szorulni  ezért  a  munkáért,  
őrmester. Vezényelje az embereket a harcálláspontokra.  
    A   legénységi   pihenő   csaknem   teljesen   kiürült.   Öt  perccel   a  parancs  
elhangzása után még a szabadnapos állomány is a fegyverei mellett termett. A  
Periféria zűrzavaros csillagközi térségeiben a gyorsaság volt a legfőbb erény, s  
egy mesterkereskedő legénysége mindenekelőtt a gyorsaságával tűnt ki.  
    Mallow kimért léptekkel bevonult a terembe, és tetőtől talpig végigmérte a  
misszionáriust.   Tekintete   Tinter   hadnagyra   siklott,   aki   zavartan   állott   a  
jövevény  egyik  oldalán,  majd  a  másik  oldalán  Demen  őrmester  egykedvű  
arcán és flegmatikus alakján állapodott meg.  
    A mesterkereskedő elgondolkozott, majd Twerhez fordult.  
    – Twer, legyen szíves föltűnés nélkül idehívni a tiszteket, a koordinátorok  
és a lőelemzők kivételével. A legénység további parancsig a helyén marad.  
    A   következő   öt   percet   Mallow   azzal   töltötte,   hogy   benyitogatott   a  
mosdókba, bekukkantatott a bárpult mögé, összevonta a függönyöket a vastag  
ablakok  előtt.  Fél  percre  még  a  teremből  is  kiment,  s  amikor  visszajött,  
elgondolkodva dúdolt magában.  
    A  terem  kezdett  megtelni.  Utolsónak  Twer  jött  vissza,  és  hangtalanul  
behúzta maga után az ajtót.  
    –  Mindenekelőtt  ki  volt  az  –  szólalt  meg  Mallow  fojtott  hangon  –,  aki  
parancsom nélkül fölengedte ezt az embert a hajóra?  
    Az őrmester előlépett. Minden szem feléje fordult.  
    – Bocsánat, uram. Nem egyvalaki volt. Közös megegyezéssel történt. Ez az  
ember miénk-forma, ezek az idegenek meg itten…  
    – Együtt érzek magával, őrmester – szakította félbe Mallow –, és megértem  
az érzéseit. Ezek itt a maga parancsnoksága alatt állnak?  
    – Igen, uram.  

----------------------- Page 143-----------------------

    –  Ha  ennek  vége  lesz,  egy  hétig  nem  hagyhatják  el  a  körzetüket.  Magát  
pedig  erre  az  időre  fölmentem  mindenféle  felügyeleti  kötelezettség  alól.  
Megértette?  
    Az  őrmester  arckifejezése  semmit  sem  változott,  csak  mintha  a  válla  
süppedt volna egy kicsit mélyebbre.  
    – Igenis, uram – reccsent a hangja.  
    – Elmehet. Foglalja el a lőállását.  
    Alighogy becsukódott mögötte az ajtó, a terem egyszerre felbolydult, Twer  
hangja harsant ki a lármából:  
    –  Mire  ez  a  büntetés,  Mallow?  Hiszen  jól  tudja,  hogy  ezek  a  korelliak  
leöldösik az elfogott misszionáriusainkat.  
    –  A  parancsszegés  már  önmagában  is  súlyos  vétek,  bármilyen  érvet  is  
lehetne  egyébként  fölhozni  mellette.  A  parancs  pedig  az  volt,  hogy  az  
engedélyem nélkül senki sem hagyhatja el a hajót, és senkit sem engedhetnek  
föl rá.  
    Tinter hadnagy elégedetlenül morogta:  
    – Hét nap semmittevés. Ki tud így fegyelmet tartani?  
    –  Én!  –  csattant  fel  Mallow  hangja  kíméletlenül.  –  Ideális  körülmények  
között nem nagy érdem a fegyelem. Tessék a halál árnyékában is megtartani,  
különben mit ér az egész. Hol van az a misszionárius? Hozzák ide elém!  
    A   kereskedő   helyet   foglalt,   mialatt   óvatosan   odatessékelték   eléje   a  
bíborpalástos alakot.  
    – Mi a neve tisztelendőségednek?  
    –  He?  –  A bíborpalástos  alak  egész  testével  Mallow  felé fordult. Szemei  
zavarosak  voltak;  egyik  halántékán  ütés  nyoma  látszott.  Amennyire  Mallow  
visszaemlékezett  rá,  az  előbbi  közjátékot  szótlanul  és  moccanatlanul  állta  
végig.  
    – A neve, nagytiszteletű uram?  
    A misszionárius egyszerre fölvillanyozódott. Kezeit ölelésre tárta.  
    –  Fiam,  gyermekeim!  Legyen  rajtatok  a  Galaktikus  Szellem  védelmező  
keze most és mindörökké.  
    Twer  előrelépett,  a  szemében  aggodalom  ült,  a  hangja  fátyolos  volt  a  
megilletődöttségtől.  
    –  Ez  az  ember  beteg.  Fektesse  le  valaki.  Vitesse  ágyba,  Mallow,  és  
gondoskodjék az ápolásáról. Nem látja, hogy súlyosan sérült?  
    – Ne üsse bele az orrát, Twer, vagy kivezettetem a teremből! – förmedt rá  
Mallow, s izmos kezével hátralökte. – A neve, nagytiszteletű uram?  
    A misszionárius esdekelve összekulcsolta a kezét.  
    – Maguk fölvilágosult emberek, mentsenek meg a pogányoktól! – A szavak  
kuszán  törtek  föl  belőle.  –  Mentsenek  meg  ezektől  a  durva  és  elvakult  

----------------------- Page 144-----------------------

emberektől, akik ellenem acsarkodnak, és bűneikkel szomorítják a Galaktikus  
Szellemet.  A  nevem  Jord  Parma,  Anakreón  vidékéről. Az Alapítvány nevelt  
föl;  maga  az  Alapítvány,  gyermekeim.  A  Szellem  papja  vagyok,  s  minden  
titkok beavatottja, és idejöttem a belső hang szólítására. – Elcsukló hanggal: –  
Bántalmazást szenvedtem a hitetlenek kezétől. Mint  a Szellem gyermekeihez  
esedezem hozzátok, a Szellem nevében mentsetek meg tőlük!  
    Váratlanul fémes hangon fölberregett a vészcsengő, és egy hang süvített be  
a terembe:  
    – Ellenséges egységek közelednek! Utasítást kérünk.  
    Minden tekintet gépiesen fölsiklott a hangszóró irányába.  
    Mallow éktelenül elkáromkodta magát. Adásra kattintotta a készüléket, és  
beleüvöltött:  
    – Résen lenni! Ez minden! – És kikapcsolta a mikrofont.  
    Utat tört magának az ablakhoz, egyetlen mozdulattal félrerántotta a nehéz  
függönyt, és kibámult.  
    Ellenséges    egységek!     Néhány      ezernyi    “egységből”     álló   korelli  
embertömeg.  Ameddig  a  szem  ellátott,  a  kikötő  egész  területét  ellepte  a  
hullámzó     embererdő,    s  az   első   sorok   egyre   közelebb    nyomultak     a  
magnéziumfáklyák kemény, hideg fényében.  
    –  Tinter!  –  A  kereskedő  nem  fordította  hátra  az  arcát,  csak  pulykavörös  
nyaka árulkodott indulatáról. – Kapcsolja be a külső hangszórót, és tudja meg,  
mit akarnak. Kérdezze meg, van-e közöttük olyan, aki a törvény képviselője.  
Ne ígérjen semmit, és ne fenyegetőzzön, mert kitekerem a nyakát!  
    Tinter sarkon fordult és elsietett.  
    Mallow érezte, hogy egy súlyos kéz nehezedik a vállára, és türelmetlenül  
lerázta magáról. Twer állt mögötte. Hangja dühösen sziszegte a fülébe:  
    –  Mallow,  nem  szabad  kiadnia  ezt  az  embert.  Hová  lenne  különben  a  
tisztességünk meg a becsületünk? Hiszen az Alapítvány embere, s azonkívül  
pap!  Ezek a vadak itt kint… De hallja egyáltalán, mit mondok?  
    – Hallom magát, Twer – mondta Mallow metsző hangon. – Mintha egyéb  
dolgom  sem  volna,  mint  hogy  misszionáriusokat  babusgassak.  Azt  teszem,  
uram, ami nekem tetszik, és Seldon meg az egész Galaxis a tanúm, hogy ha az  
utamba  áll,  akkor  átharapom  azt  a  rohadt  gégéjét. Ne gáncsoskodjon, Twer,  
mert nem felelek magamért!  
    Ezzel sarkon fordult, és faképnél hagyta őt.  
    –  Hallja,  nagy  tiszteletű  Parma!  Tudott  maga  arról,  hogy  az  Egyezmény  
értelmében egyetlen alapítványbeli misszionárius sem teheti korelli területre a  
lábát?  

----------------------- Page 145-----------------------

    –  Csak    oda    mehetek,    fiam,   ahová   a   Szellem   vezérel   –   felelte   a  
misszionárius,  aki  egész  testében  remegett.  –  Ha  a  vakok  elutasítják  a  
világosságot, nem annak a jele-é ez, hogy annál nagyobb szükségük van reá?  
    – Ez nem tartozik ide, tisztelendő uram. Maga, amikor idejött, Korell és az  
Alapítvány  törvényeit  egyaránt  megszegte. Nincs  törvényes  alapom  rá, hogy  
megvédelmezzem önt.  
    A  misszionárius  megint  égnek  emelte  a  karjait.  Korábbi  zavarodottságát  
mintha   elfújták   volna.   Kintről   beszűrődött   a   hajó   külső   hangszóróinak  
rekedtes    hangja   s   távolabbról   a   fölbolydult   tömeg   meg-megismétlődő,  
mintegy  a  hangszórókkal  feleselő  morajlása.  Szemét  ádáz  fényre  gyújtották  
ezek a hangok.  
    –  Hallod  őket?  Miért  beszélsz  nekem  a  törvényről,  arról  a  törvényről,  
amelyet  emberek  alkottak?  Vannak  magasabb  törvények  is.  Avagy  nem  a  
Galaktikus Szellem mondotta-é: “Ne nézd tétlenül, ha a felebarátodat sérelem  
éri.” És nem mondotta-é továbbá: “Ahogyan te bánsz lészen a nyomorultakkal  
és a kiszolgáltatottakkal, ugyanolyan bánásmódban lészen neked is részed.”  
    Nincs talán fegyvered? Nincs talán hajód? És talán  nincs ott mögötted az  
Alapítvány? És odafönt és körülötted nincsen-é ott  a szellem, aki uralkodik a  
világegyetemen? – Megállt, hogy lélegzetet vegyen.  
    Ekkor a Távoli Csillag öblös hangja elhallgatott odakint, és újból megjelent  
az izgatott Tinter hadnagy.  
    – Beszéljen! – dörrent Mallow hangja.  
    – Uram, Jord Parma személyét követelik.  
    – Különben?  
    –  Mindenfélével  fenyegetőznek,  uram.  Nehéz  kivenni,  mit  is  akarnak.  
Rengetegen vannak, és mind eszét vesztette. Van köztük egy, aki azt állítja,  
hogy  ő  áll  a  körzet  élén,  és  rendőri  hatalommal  is  rendelkezik,  de  lerí  róla,  
hogy nem a maga ura.  
    – Ura vagy nem ura – vont vállat Mallow –, de ő a törvény. Mondja meg  
nekik, hogy ha ez a kormányzó vagy rendőr vagy micsoda egyedül a hajóhoz  
jön, akkor megkapja a nagytiszteletű Jord Parmát.  
    Hirtelen pisztolyt rántott.  
    – Nem tudom, mi az a parancsmegtagadás. Sohasem volt még szerencsém  
hozzá. De ha akad itt olyasvalaki, aki azt hiszi, hogy kioktathat engem, akkor  
én is megtaníthatom kesztyűbe dudálni.  
    A  pisztoly  csöve  körívet  írt  le,  és  megállapodott  Tweren.  A  hajdani  
kereskedőnek nagy erőfeszítésébe tellett, hogy nyugalmat erőltessen az arcára,  
s  kinyissa  és  az  oldala  mellé  lógassa  ökölbe  szorított  tenyerét.  Lélegzete  
fújtatva jött ki az orrán.  

----------------------- Page 146-----------------------

    Tinter  eltávozott,  és  öt  perc  múlva  egy  vézna  alak  kivált  a  tömegből.  
Lassan  és  habozva  közelített,  látszott,  hogy  alig  tud  úrrá  lenni  félelmén  és  
rettegésén.  Kétszer  is  visszafordult,  de  mindkét  alkalommal  meggondolásra  
késztette az ezerfejű szörnyeteg egyértelmű fenyegetése.  
    –  Helyes  –  intett  Mallow  a  kézifegyverével,  amelyet  nem  tett  vissza  a  
tokjába. – Grun és Upshur, vezessék ki!  
    A  misszionárius  visítozni  kezdett.  Kezeit  a  magasba  lökte,  s  ujjaival  
görcsösen  az  ég  felé  mutatott.  A  palást  bő  ujjai  visszahullottak,  és  látni  
engedték  sovány,  eres  karjait.  Hirtelen  a  pillanat  törtrészéig  tartó,  parányi  
fényvillanást lehetett látni. Mallow hunyorított, és megvetően intett a kezével.  
    A misszionáriusból ömlött a szó, miközben próbált kiszabadulni a két pár  
marok szorításából.  
    – Átkozott legyen az áruló, aki felebarátját a gonoszság és a halál karjaiba  
taszítja.  Legyenek  süketek  a  fülek,  amelyek  nem  hallják  meg  a  segélykérő  
kiáltásait.  Vakuljanak      meg    a   szemek,    amelyek     nem    látják   meg    az  
ártatlanságot. Örök sötétség boruljon a lélekre, amely megbékél a sötétséggel.  
    Twer a fülére szorította a kezét.  
    Mallow megpörgette és zsebre vágta a pisztolyát.  
    –  Oszolj!  –  adta  ki  a  parancsot  kimért  hangon.  –  Mindenki  foglalja  el  a  
helyét.  Teljes  készenlétben  lenni  a  tömeg  föloszlása  után  hat  órán  át. Utána  
újabb  negyvennyolc  órán  át  duplázott  őrség.  További  parancs  akkor.  Twer,  
jöjjön velem!  
    Csak   ketten   voltak   Mallow   magánlakosztályán.   Mallow   egy   székre  
mutatott, és Twer helyet foglalt. Köpcös alakja mintha megroskadt volna.  
    Mallow gúnyosan nézett le rá.  
    – Twer – szólalt meg –, csalódtam magában. A politikában eltöltött három  
év elegendő volt rá, hogy kiverje magából a kereskedőszokásokat. Ne felejtse  
el,  hogy  odahaza  az  Alapítványon  lehetek  akármilyen  demokrata,  a  hajón  
azonban  csak  zsarnoksággal  lehet  elérni,  hogy  kedvem  szerint  menjenek  a  
dolgok. Eddig még sohasem kellett fegyvert fognom az embereimre, és most  
sem kellett volna, ha maga nem akadékoskodik.  
    Twer – folytatta –, maga nem tartozik a hajó állományához, hanem az én  
vendégem,   és   ha   kettesben   vagyunk,  élvezni  is  fogja  a  legszívélyesebb  
vendégszeretetemet.  Mostantól  kezdve  azonban  az  embereim  jelenlétében  
urazni   fog,   és   elfelejti,   hogy   Mallow-nak   hívnak.   És   ha   meghallja   a  
parancsomat,     gyorsabban     fog   ugrani,   mint   egy   harmadosztályú      újonc,  
különben egykettőre az alsó fedélzeten találja magát, vasra verve. Megértette?  
    A pártvezér nyelt egyet. Kelletlenül kinyögte:  
    – Bocsánatot kérek.  
    – Meg van bocsátva! Kezet rá.  

----------------------- Page 147-----------------------

    Twer vézna ujjai eltűntek Mallow lapátkezében.  
    –  Én  jót  akartam  –  mentegetőzött  Twer.  –  Nem  könnyű  kiadni  valakit  a  
csőcseléknek,  ha  tudja  az  ember,  hogy  meg  fogják  lincselni.  Az  a  remegő  
térdű kormányzó vagy micsoda nem képes őt megvédeni. Kész gyilkosság.  
    –   Nem   tehetek   róla.   Az   igazat   megvallva,   valami   bűzlött   az   egész  
incidensben. Nem vette észre?  
    – Észrevenni? Mit?  
    –  Az  űrkikötő  kint  van  az  isten  háta  mögött,  messze  a  lakott  helyektől.  
Egyszerre  csak  meglép  egy  misszionárius.  Honnan?  Idejön.  Mintha  véletlen  
volna, egy nagy tömeg is ide csődül. Honnan? A legközelebbi város, amit már  
annak   lehet   nevezni,   legalább   százötven   kilométerre   van   ide.   A   tömeg  
azonban fél órán belül itt terem. Hogyan?  
    – Hogyan? – visszhangozta Twer.  
    – Nos, hátha a misszionáriust csaléteknek hozták ide. Nagytiszteletű Parma  
barátunk alaposan meg volt zavarodva. Egy percig sem látszott, hogy teljesen  
ura az akaratának.  
    – A megpróbáltatások – dörmögte Twer keserűen.  
    – Lehetséges. De az is meglehet, hogy éppen azt akarták: mutassuk meg a  
nagylelkűségünket       és   a   lovagiasságunkat,      és   ostoba    módon      vegyük  
védelmünkbe ezt az embert. Aki a korelli és az alapítványi törvények ellenére  
tartózkodik  itt.  Ha  kimenekítem,  akkor  ellenséges  cselekedetet  hajtok  végre  
Korell ellen, és az Alapítványnak semmilyen joga sincs, hogy a védelmünkre  
keljen.  
    – Ez… mintha túl merész lenne a következtetése.  
    Mielőtt Mallow válaszolhatott volna, megszólalt a hangszóró:  
    – Uram, hivatalos üzenet érkezett.  
    – Azonnal jelentse!  
    A   fénylő   hengerecske   halk   kattanással   hullott   ki   a   résen.   Mallow  
fölnyitotta, és kirázta belőle az ezüsttel átitatott lapot. Elismerően dörzsölgette  
hüvelyk- és mutatóujja között.  
    – Egyenesen a fővárosból küldték. A kapitány saját irodaszere.  
    Egy pillanat alatt átfutotta és elnevette magát.  
    – Tehát túl merész a következtetésem, mi?  
    Twer kezébe dobta az üzenetet, és hozzátette:  
    – Félórája sincs, hogy kiadtuk a misszionáriust, és íme, kapunk egy nagyon  
udvarias meghívást a kapitány fenséges színe elé, miután előzőleg egy egész  
hétig hiába vártunk rá. Az az érzésem, hogy kiálltuk a próbát.  

5.  

----------------------- Page 148-----------------------

Asper kapitány a nép emberének tartotta magát. A tarkóján még megmaradt  
szürke hajszegély lomposan a vállára lógott; az ingére ráfért volna a mosás; és  
szipákolva beszélt.  
   –   Itt  semmi     kérkedést    nem    fog   látni,  Mallow     kereskedő.    Semmi  
magamutogatást.  Ne  lásson  mást  bennem,  mint  az  állam  első  polgárát.  A  
kapitány ezt jelenti, s más címmel nem is rendelkezem.  
    Egyre jobban élvezte a saját szónoklatát.  
   – Valójában ezt a körülményt tartom Korell és a maguk országa között a  
legerősebb összekötő kapocsnak. Tudomásom szerint maguk is a köztársaság  
áldásait élvezik, akárcsak mi.  
   –   Jól   tudja,   kapitány   –   helyeselt   Mallow   komoly   képpel,   magában  
helyreigazítva  a  mondottakat  –,  és  én  ezt  igen  erős  érvnek  tartom  a  két  
kormány közötti tartós béke és barátság mellett.  
   – Béke, igen! – A kapitány ritkás szürke szakálla megrándult, hogy arcának  
elérzékenyült grimaszához idomuljon. – Nem hiszem, hogy a Periférián akad  
még  valaki,  akinek  olyan  közel  állna  a  szívéhez  a  béke  gondolata,  mint  az  
enyémhez.  Büszkén kijelenthetem, hogy amióta kitűnő atyámtól átvettem az  
állam  vezetését,  egyetlenegyszer  sem  esett  sérelem  a  békén.  Talán  nem  
ildomos   hivatkoznom   rá   –   tette   hozzá   diszkréten   köhécselve   –,   de   azt  
mondják,  hogy  a  népem,  akarom  mondani,  a  polgártársaim  úgy  ismernek  
engem, mint Asper, a közkedvelt.  
    Mallow tekintete a gondozott kerten időzött. Lehet, hogy azok a hórihorgas  
alakok,  akik  furcsa,  de  hangsúlyozottan  elrettentő  fegyvereikkel  folyvást  ott  
ődöngenek, elővigyázatosságból őt tartják szemmel. Ezt még meg lehet érteni.  
De   az   a   magas    kerítés,  amelyet     láthatóan   nemrégen     erősítettek   meg  
acélpillérekkel, nem nagyon illett az ilyen közkedvelt vezérhez.  
   –  Szerencsémnek  tartom  hát  –  szólalt  meg  –,  hogy  önnel  hozott  össze  a  
sorsom, kapitány. A fölvilágosult kormányzást nélkülözni kénytelen környező  
világok     despotáiból     és   uralkodóiból      gyakran     hiányoznak      azok     a  
tulajdonságok, amelyek egy vezetőt közkedveltté tesznek.  
   – Úgymint? – kérdezte a kapitány némi gyanakvással a hangjában.  
   – Úgymint a nép érdekeinek a szívükön viselése. De hát önnek ezt nem kell  
magyaráznom.  
   A  kapitány  tekintetével  az  ösvény  kavicsburkolatát  vizsgálgatta,  amelyen  
komótosan sétáltak egymás mellett. Karjait összekulcsolta a háta mögött.  
   –   Ez   idáig   –   folytatta   Mallow     nyájasan    –   az  országunk     közötti  
kereskedelemnek  hátrányára  voltak  azok  a  korlátozások,  amelyekkel  az  ön  
kormánya  sújtotta  a  kereskedőinket.  Ön  bizonyára  régen  belátta,  hogy  a  
korlátozásoktól mentes kereskedelem…  
   – Szabad kereskedelem! – dörmögte a kapitány.  

----------------------- Page 149-----------------------

    –  Legyen  szabad  kereskedelem.  Be  kell  látnia,  hogy  ez  mindkettőnk  
számára  előnyös  lenne.  Önöknek  vannak  olyan  áruik,  amelyekre  nekünk  
szükségünk  volna,  és  fordítva.  Cseréjük  a  jólét  emelkedésével  járna.  Egy  
olyan fölvilágosodott vezető, mint ön; a nép barátja, aki mondhatni maga is a  
néphez tartozik, nem igényel több magyarázatot. Nem is feszegetem tovább a  
dolgot, nehogy abba a gyanúba essek, hogy lebecsülöm az értelmi képességeit.  
    – Úgy van! Én belátással élek. De maguk? – siránkozott panaszosan. – Az  
embereik      mindig      olyan    oktalanok      voltak.    Én     támogatok      minden  
kereskedelmet,  ami  a  gazdaságunkból  kitelik.  De  nem  a  maguk  föltételei  
mellett. Nem én vagyok itt az egyedüli gazda – emelte föl a hangját. – Én csak  
a közvélemény szolgája vagyok. A népem nem hajlandó elfogadni bíborba és  
aranyba csomagolt árucikkeket.  
    Mallow kiegyenesedett.  
    – Magukra akarták tukmálni a vallást?  
    –  Végeredményben  mindig  is  azt  csinálták.  Bizonyára  emlékszik  a  húsz  
évvel  ezelőtti  askone-i  esetre.  Először  a  nyakukba  sóztak  néhány  árucikket,  
aztán    teljes    szabadságot      követeltek     a   misszionáriusoknak,        hogy     a  
kereskedelem  útját  egyengessék;  aztán  jöttek  az  Egészség-templomok.  Ezt  
követték   az   egyházi   iskolák;   végül   teljes   önállóság   az   egyház   összes  
tisztségviselői  számára.  És  mi  a  végeredmény?  Askone  ma  szerves  része  az  
Alapítvány-rendszernek, és a Nagymester a gatyájára sem mondhatja, hogy az  
övé. Nem, nem! Egy független népet nem lehet így lealázni.  
    –   Azok    közül,    amiket     ön   említ,   én    egyetleneggyel      sem    akarok  
előhozakodni.  
    – Nem-e?  
    –  Nem  én.  Én  mesterkereskedő  vagyok.  Az  én  vallásom  a  pénz.  Ezt  az  
egész miszticizmust meg a misszionáriusok hókuszpókuszát ki nem állhatom,  
és örülök, hogy ön sem hajlandó eltűrni őket. Ettől ön még rokonszenvesebb  
nekem.  
    A kapitány magas fejhangon elkacagta magát.  
    –  Jól  mondta!  Az  Alapítványnak  előbb  kellett  volna  magafajta  embert  
ideküldenie.  
    Barátságosan rátette a kezét a kereskedő széles vállára.  
    –  De  ember,  maga  eddig  csak  a  felét  mondta  el.  Azt  megtudtam,  hogy  
mivel nem akar lépre csalni. Most árulja el azt is mi a csalétke!  
    – Az egyetlen csalétek, kapitány, az, hogy óriási gazdagság fogja terhelni a  
vállát.  
    –   Valóban?   –  szipákolta.  –  De  mire  nekem  a  gazdagság?  Az  igazi  
gazdagság a nép szeretete. És ezzel én rendelkezem.  

----------------------- Page 150-----------------------

    – Mindkettő az öné lehet, mert ha valaki az egyik kezével aranyat gyűjt, a  
másikkal még cirógathat.  
    –   Ez,   fiatalember,   fölöttébb   érdekes   látvány   nyújtana,   ha   egyáltalán  
megoldható lenne. Hogy képzeli el mégis a dolgot?  
    –   Ó,   számtalan   mód   van   rá!   Az   egyetlen   nehézség,   kiválasztani   a  
megfelelőt. Lássuk csak. Nos, például a luxuscikkek. Ez a valami itt, ni…  
    Mallow  óvatosan  előhúzott  a  belső  zsebéből  egy  csillogó  fémből  készült  
lapos, összekapcsolt láncot.  
    – Például ez.  
    – Mi a csuda az?  
    –  Be  kell,  hogy  mutassam.  Tud  keríteni  egy  lányt?  Bármilyen  fiatal  nő  
megteszi. No meg egy földig érő tükör.  
    – Hm-m-m. Kerüljünk beljebb!  

    A   kapitány   szerényen   háznak   nevezte   a   lakását.   A   köznép   minden  
bizonnyal  palotának  titulálná.  Mallow  őszinte  szeme  ezzel  szemben  inkább  
erődnek  látta.  A  főváros  fölé  emelkedő  magaslatra  épült.  Vastag  falai  meg  
voltak  erősítve.  Kapuiban  őrség  állt,  s  lerítt  róla,  hogy  az  egész  építményt  
védelemre tervezték. Pontosan az a fajta lakás – gondolta Mallow epésen –,  
amely a közkedvelt Asperhoz illik.  
    Fiatal  lány  termett  előttük.  Mélyen  meghajolt  a  kapitány  előtt,  aki  a  
kapitányné egyik szolgálójaként mutatta be őt.  
    – Megfelel? – kérdezte.  
    – Tökéletesen!  
    A  kapitány  kíváncsian  leste,  amint  Mallow  a  lány  derekára  csatolta  a  
láncot, és hátralépett.  
    – Ez az egész? – mondta a kapitány szipákolva.  
    –  Kérem,  kapitány,  húzza  be  a  függönyt.  Kisasszony,  a  csat  közvetlen  
közelében  van  egy  apró  gomb.  Legyen  szíves,  mozdítson  rajta  fölfelé  egy  
kicsit. Rajta, nem fog fájni.  
    A   lány    szót   fogadott,    mélyet     lélegzett,   a   kezére    pillantott,   és  
meglepetésében felkiáltott.  
    Derekából     sápadtan    fénylő   sugarak     szöktek    föl,  és  színes,   vibráló  
lángnyelvek  gyanánt  égő  koronává  egyesültek  a  feje  fölött.  Mintha  valaki  
letépte  volna  az  égről  a  sarki  fényt,  és  köpenyt  szabott  volna  belőle  a  lány  
alakjára.  
    A lány a tükörhöz lépett, és elbűvölve bámulta magát.  
    –  Tessék,  vegye  fel  ezt  is  –  nyújtotta  át  neki  Mallow  egy  színtelen  
kavicsokból álló nyakláncot. – Tegye a nyakába.  

----------------------- Page 151-----------------------

   A  lány  úgy  tett,  és  minden  egyes  kövecske,  abban  a  pillanatban,  ahogy  
bekerült  a  lumineszkáló  mezőbe,  mintha  lángra  lobbant  volna,  bíbor-  és  
aranyszínben vibrált és szikrázott.  
   – Hogy tetszik? – érdeklődött Mallow. A lány nem válaszolt, csak a szemei  
árulkodtak  elragadtatásáról.  A  kapitány  intésére  kelletlenül  lekattintotta  a  
gombot, és a dicsfény elenyészett. A lány eltávozott – de micsoda emléket vitt  
magával!  
   –  Ez  az  öné.  Tekintse  úgy,  mint  az  Alapítvány  szerény  ajándékát  a  
kapitányné részére.  
   A kapitány hümmögve méregette a kezében az övet meg a nyakláncot.  
   – Hogy működik ez?  
   – Ezt a műszaki szakértőink tudnák megmondani – vont vállat Mallow. –  
Egy biztos: működni fog az ön kezében anélkül, hangsúlyozom: anélkül, hogy  
a papok segítségére szorulna.  
   – De hát ez csak asszonyi csecsebecse. Mit lehet vele kezdeni? Hogy lenne  
ebből pénz?  
   – Szokott ön bált, fogadást, díszebédet rendezni?  
   – Hogyne.  
   –  Van  önnek  fogalma  arról,  mit  fizetnének  a  nők  az  efféle  ékszerekért?  
Legkevesebb tízezer tallért.  
   A kapitányt mintha darázs csípte volna meg.  
   – Ezenkívül, mivel az árucikk energiaforrása nem tart hat hónapnál tovább,  
fennáll a gyakori csere szükségessége. Nos, mi annyit tudunk szállítani belőle,  
amennyit    csak   óhajt,  méghozzá     ezer   tallérnak  megfelelő    kovácsoltvas  
ellenében. Kilencszáz százalék haszon üti az ön markát.  
   A   kapitány    a  szakállát   markolászta,    miközben    az   agya   szédületes  
kalkulációkat    végzett:    “A   Galaxisra,    egymást     fogják   ölni   érte   az  
özvegyasszonyok.  Le  fogom  szorítani  a  kínálatot,  hadd  licitáljanak  csak.  
Persze azt nem fogom elárulni, hogy én személyesen…  
   –  Ha  akarja,  elmagyarázhatjuk,  hogyan  lehet bábvállalatokat  létrehozni  –  
szakította félbe Mallow, mintha kitalálta volna a gondolatait. – Aztán vegyük  
csak   találomra,   mi   mindent   tudunk   háztartási   gépekben   ajánlani.   Van  
összecsukható  sütőnk,  amely  két  perc  alatt  a  legrágósabb  húst  is  a  kívánt  
puhaságúra  süti.  Van  késünk,  amelyet  sohasem  kell  élesíteni.  Van  olyan  
gépünk, amely egy kis szekrényben elfér, és automatikusan elvégzi egy teljes  
mosoda   munkáját.   Aztán   mosogatógép.   Meg   padlósúroló,   bútorfényező,  
porülepítő  meg  világítóberendezés  –  minden,  amit  csak  el  tud  képzelni.  
Gondolja el, hogy megnő a népszerűsége, ha mindezt hozzáférhetővé teszi a  
lakosság részére. Gondolja meg, milyen mennyiségű… hm… földi javakra fog  
szert tenni, ha csak az állam útján lehet hozzájuk jutni, méghozzá kilencszáz  

----------------------- Page 152-----------------------

százalékos  haszonnal.  Egymást  fogják  ölni  érte  az  emberek,  és  aztán  nem  
föltétlenül  kell  az  orrukra  kötni,  hogy  önnek  mennyibe  kerülnek.  És  azt  se  
feledje, hogy egyik géphez sem kell a papok közreműködése. Mindenki meg  
lesz elégedve.  
    – Csak maga nem, ahogy látom. Mit fog maga nyerni az üzleten?  
    –   Csak   azt,   ami   az   Alapítvány   törvényei   szerint   minden   kereskedőt  
megillet. Az embereimmel együtt az elért haszon fele üti a markomat. Maga  
csak vegyen meg mindent, amit én fölkínálok, és mindketten egészen jól meg  
fogjuk találni a számításunkat. Egészen jól…  
    – Mit is mondott, mivel kellene fizetnünk? Vassal? – kérdezte a kapitány  
mohó érdeklődéssel.  
    – Azzal is meg szénnel, bauxittal. Meg dohánnyal, borssal, magnéziummal,  
keményfával. Csupa olyan dologgal, aminek bőviben vannak  
    – Nem hangzik rosszul.  
    – Meghiszem azt. No és még valami eszembe jutott. Ajánlhatok új gépeket  
a gyáraikba.  
    – He? Hogyan?  
    – Nézzük például az acélöntést. Tudok ajánlani egy  okos kis szerszámot,  
amely csodákat képes művelni, olyannyira, hogy acél előállítási költségeit az  
eddiginek egy százalékára szorítja le. Az árakat akár a felére leszállíthatja, és  
még   mindig   csinos   kis   haszonban   osztozkodhat   a   gyárosokkal.   Persze  
érthetőbb lenne, ha a gyakorlatban is bemutathatnám. Van acélöntöde ebben a  
városban? Nem venne igénybe sok időt.  
    –  Meg  lehetne  oldani,  Mallow  kereskedő.  De  csak  holnap,  csak  holnap.  
Nem vacsorázna velünk ma este?  
    – Az embereim… – kezdte volna Mallow.  
    – Hozza el az embereit is – vágta rá a kapitány nagylelkűen. – Legyen a ma  
esti  vacsora  a  népeink  közötti  barátság  jelképes  találkozója.  Legalább  lesz  
alkalmunk további baráti eszmecserére is. Csak egy valami – s az arca szigorú  
kifejezést öltött –; semmi vallási cécó. Nehogy azt higgyék, hogy most már a  
misszionáriusoknak is szabad a vásár.  
    –  Kapitány  –  mondta  Mallow  ünnepélyesen  –,  biztosíthatom  önt,  hogy  a  
vallás az én hasznomat is kikezdené.  
    – Úgy hát egyelőre maradjunk ennyiben. Vissza fogják kísérni a hajójához.  

6.  

A  kapitányné  jóval  fiatalabb  volt  a  férjénél.  Sápadt,  márványszerű  arcát  
szorosan hátrafésült, sima fekete hajkoszorú fogta keretbe.  

----------------------- Page 153-----------------------

   – Befejezte, fennkölt és kegyes férjuram? – mondta  epésen. – Nincs több  
mondanivalója hozzám? Akár vissza is vonulhatok a kertembe, ha a kedvem  
úgy tartja?  
   –  Ne  vegye  úgy  a  szívére  a  dolgot,  Licia  kedves  –  felelte  a  kapitány  
engesztelően.  –  A  fiatalember  vacsorára  hivatalos,  és  arról  cseveghet  vele,  
amiről kedve tartja, vagy elszórakozhat az én szavaimon. Valahol helyet kell  
szorítani az embereinek is. Adják a csillagok, hogy ne legyenek sokan.  
   –  Bizonyára  falni  fognak,  akár  a  disznók,  s  egy  fertály  barom  meg  se  
kottyan egynek, s hordószámra fogják vedelni a bort. Maga pedig két éjszakát  
is végig fog nyöszörögni, ha összeszámolja a kiadásokat.  
   – Hátha most az egyszer nem fogok. Hiába vélekedik  így, a vacsorának a  
lehető legbőkezűbbnek kell lennie.  
   –  Vagy  úgy!  –  nézett  a  férjére  megvetően.  –  Maga  nagyon  is  barátságos  
ezekkel  a  barbárokkal.  Nyilván  ez  az  oka,  hogy  nem  vehettem  részt  a  
tárgyalásukon. Nyilván a maga nyomorúságos kis lelke az apám ellen szövi a  
hálót.  
   – Ne mondjon ilyet.  
   –  Éppen  én  higgyek  magának,  ugye?  Ha  valaha  is  volt  olyan  szegény  
asszony, akit politikai érdekből ilyen gyalázatos házasságra ítéltek, akkor csak  
rám kell nézni. Szülőföldemen az utcán vagy akár a  szemétdombon is különb  
férjet találhattam volna.  
   –   Hát   ide   figyeljen,   asszonyom!   Örülne,   ugye,   ha   visszatérhetne   a  
szülőföldjére?  Csakhogy  előbb,  hogy  itt  maradjon  emlékül  az  a  testrésze,  
amelyet a legjobban megismertem, kivágatom a nyelvét. No meg – tette hozzá  
méregetően félrehajtva a fejét –, hogy a szépsége teljes legyen, lenyisszantom  
a füleit meg az orra hegyét.  
   –  Úgyse  merné  megtenni,  maga  nyavalyás  tacskó!  Az  apám  meteorporrá  
zúzná  ezt  a  hitvány  sárfészket.  Bár  így  is  megcsinálhatja,  ha  elárulom  neki,  
hogy maga összeszűri a levet ezekkel a barbárokkal.  
   – Ugyan, semmi szükség a fenyegetőzésre. Nyugodtan kérdezze ki ma este  
személyesen  azt  az  embert.  Addig  is,  asszonyom,  tegyen  lakatot  a  szapora  
szájára.  
   – A maga parancsára?  
   – Jól van no, tessék, vegye föl ezt ni, csak hallgasson már el.  
   Ezzel  az  asszony  derekára  csatolta  az  övet,  s  a  nyakára  akasztotta  a  
nyakláncot. Megnyomta az öv kapcsolóját és hátralépett.  
   A  kapitánynénak  elakadt  a  lélegzete,  és  meglepetten  széttárta  a  karját.  
Remegő ujjakkal megtapogatta a nyakláncot, és mélyet lélegzett.  
   A kapitány elégedetten dörzsölte a kezét.  

----------------------- Page 154-----------------------

    – Estére magára veheti; és még többet is szerzek magának. Csak maradjon  
csendben.  
    A kapitányné csendben maradt.  

7.  

Jaim Twer nyugtalanul toporgott.  
    – Mért vág olyan fancsali képet? – szólalt meg.  
    Hober Mallow kizökkent mélázásából.  
    – Fancsali képet? Nem volt szándékomban.  
    – Történt talán valami tegnap, mármint a lakomán kívül? – Majd hirtelen  
meggyőződéssel: – Mallow, valami baj van, ugye?  
    –  Baj?  Dehogy!  Épp  az  ellenkezője.  Úgy  érzem  magam,  mint  aki  teljes  
erejéből dönget egy kaput, s akkor jön rá, hogy nincs is bezárva. Túlságosan  
könnyen beengednek az acélöntőbe.  
    – Csapdára gyanakszik?  
    – Ugyan már, Seldonra kérem, ne fesse folyton a falra az ördögöt! – fakadt  
ki  Mallow,  de  aztán  erőt  vett  magán,  és  nyugodtabb  hangon  folytatta:  –  
Csupán  arról  van  szó,  hogy  ha  ilyen  könnyen  bejutunk,  akkor  nincs  is  mit  
meglátnunk.  
    –   Atomerőt,   mi?   –   kontrázott   Twer,   majd   töprengve   hozzátette:   –  
Megmondom  én  magának.  Az  égvilágon  semmi  jele  sincs  annak,  hogy  a  
korelli   gazdaság   atomenergiát   alkalmazna.   Ugyanis   egy   ilyen   alapvető  
technológia, mint az atomenergia, messzemenő hatással volna az élet minden  
területére, és ezt nem egykönnyen lehetne véka alá rejteni.  
    – Kivéve, ha csak most kezdik bevezetni, s hozzá csak a hadiiparban. Ez  
esetben   csupán   a   dokkokban   meg   az   acélöntőkben   lehetne   a   nyomára  
bukkanni.  
    – Ezek szerint ha nyomát se látjuk, akkor…  
    –  Akkor  vagy  nincs  nekik,  vagy  nagyon  titkolják.  Találgathat,  melyik  a  
kettő közül, akár pénzt is földobhat.  
    – Bárcsak magával lehettem volna tegnap – csóválgatta a fejét Twer.  
    –  Nekem  is  ez  a  véleményem  –  felelte  Mallow  fagyosan.  –  Semmi  
kifogásom az erkölcsi támogatás ellen. Sajnos azonban a kapitány szabta meg  
a tárgyalási feltételeket, s nem én. De úgy veszem észre, megjött a díszkocsi  
is, hogy az öntödébe vigyen bennünket. Magánál vannak a műszerek?  
    – Hiánytalanul.  

8.  

----------------------- Page 155-----------------------

Az  öntöde  nagy  volt,  de  érződött  rajta  az  elmúlás  illata,  amit  mégannyi  
fölületes  toldozás-foldozás  sem  volt  képes  elkendőzni.  Most  üres  volt,  és  
természetellenes csönd fogadta a kapitány és udvara szokatlan látogatását.  
   Mallow  hanyag  mozdulattal  rádobta  az  acéllemezt  a  két  bakra.  Átvette  
Twertől a feléje nyújtott szerszámot, és megragadta az ólompajzs mögé rejtett  
bőrfogantyút.  
   – A szerszám veszélyes, de hát egy körfűrész sem veszélytelen – mondta. –  
Az embernek itt is vigyáznia kell az ujjaira.  
    Ezalatt  a  szerszám  csőrét  sebesen  végighúzta  a  lemez  hosszában,  amely  
abban a pillanatban hangtalanul kettévált.  
   Mintha  összebeszéltek  volna,  mindenki  hátraugrott,  s  Mallow  elnevette  
magát. Fölemelte az egyik fél lemezt, és a térdének támasztotta.  
   – A vágás mélységét századmilliméternyi pontossággal be lehet állítani, és  
öt centiméter vastagságú lemez ugyanolyan könnyedén kettévágható, akárcsak  
ez,  ni.  Ha  pontosan  tudják  a  vastagságot,  akkor  az  acélt  akár  egy  faasztal  
tetején is átvághatják anélkül, hogy a fán a legkisebb karcolás is mutatkozna.  
    És  közben  minden  mondatnál  működésbe  hozta  az  atomollót,  és  egy-egy  
lemetszett lemezdarab röpült át a csarnokon.  
   – Íme, így lehet acélt farigcsálni – tette hozzá.  
    Ezzel visszaadta az ollót.  
   –  Vagy  itt  van  a  gyalu.  Csökkenteni  akarják  a  lemez  vastagságát?  Ki  
akarnak   igazítani   egy   egyenetlenséget?   El   akarják   távolítani   a   rozsdát?  
Figyeljenek!  
   A másik lemezfélről vékony, áttetsző hártya kunkorodott le tíz, húsz, majd  
harminc centiméter széles szalagokban.  
   – Vagy itt van a fúró. Ugyanazon elv alapján működik ez is.  
   A  jelenlevők  addigra  már  szoros  gyűrűbe  fogták.  Szájtátva  bámulták,  
akárha     valamilyen     bűvész     vagy    utcasarki    csepűrágó      mutatványába  
feledkeznének  bele,  vagy  egy  batyuzó  vigéc  bilincselné  le  a  figyelmüket.  
Asper    kapitány    a  kezében    forgatott   egy   lemezdarabkát.     Magas   állású  
kormánytisztviselők lábujjhegyre ágaskodva bámultak át egymás válla fölött,  
és  suttogtak,  amint  Mallow  az  atomfúró  minden  érintésére  szép,  szabályos  
lyukakat fúr a hüvelyknyi vastag, kemény acélban.  
   – Még egyet szeretnék bemutatni. Hozzon ide valaki két rövid csődarabot.  
    Egy   előkelő   főkamarás   vagy   micsoda   ugrott   szolgálatkészen,   és   az  
általános  izgalom  és  lázas  érdeklődés  közepette  azzal  sem  törődött,  hogy  
bepiszkítja a kezét, mint akármilyen közönséges munkás.  
   Mallow a végükre állította a csődarabokat, az olló  egyetlen mozdulatával  
lenyírta a tetejüket, s a friss vágási fölületeket egymásra illesztette.  

----------------------- Page 156-----------------------

    És  a  két  cső  egybeforrott!  A  friss  végek,  amelyekről  még  az  atomi  
egyenetlenségek  is  hiányoztak,  az  összeillesztés  pillanatában  összeolvadtak.  
Johannison-féle hegesztés, egyetlen mozdulatra.   
    Ekkor  Mallow  a  hallgatóságára  pillantott,  és  a  torkára  forrott  a  szó.  A  
mellét elöntötték az izgalom hullámai, a gyomra mélyén jeges szorítást érzett.  
    Az általános izgalomban a kapitány személyi testőrei is előrefurakodtak, és  
Mallow-nak      először    sikerült  közelről    jobban    szemügyre     vennie    furcsa  
kézifegyvereiket.  
    Atomfegyverek voltak! Semmi kétségnek nem volt helye: ilyen csöve nem  
lehet  egy  közönséges,  robbanótöltettel  működő  pisztolynak.  De  nem  is  ez  a  
lényeg. Sőt, ez egyáltalán nem is lényeges.  
    A  fegyverek  markolatán,  bár  az  aranyozása  megkopott,  jól  látszott  az  
űrhajó és a nap bevésett emblémája!  
    Ugyanaz az embléma, amely valaha az Alapítvány által megkezdett és még  
mindig   befejezetlen   Enciklopédia   minden   testes   kötetén   ott   díszelgett.  
Ugyanaz az űrhajó és nap, amely évezredeken át ott ékeskedett a Galaktikus  
Birodalom zászlaján!  
    Mallow gépiesen tovább beszélt, de a gondolatai már messze kalandoztak.  
    –  Próbálják  csak  ki  ezt  a  csövet!  Egyetlen  darab.  Nem  tökéletes  persze,  
mert az illesztést nem kézzel kellene végezni.  
    Szükségtelen volt minden további bűvészkedés. Mallow elvégezte a dolgát.  
Megkapta, amit keresett. Egyetlen dolog járt a fejében. Az aranygömb a maga  
stilizált sugaraival, rézsút az űrhajót jelképező szivarral.  
    A Birodalom űrhajó- és napjelvénye!  
    A  Birodalom!  A  szó  fúróként  hatolt  az  elméjébe.  Százötven  év  eltelt,  és  
valahol  a  Galaxis  mélyén  még  mindig  létezik  a  Birodalom.  Sőt  újból  kezdi  
nyújtogatni a csápjait a Perifériára.  
    És Mallow mosolygott.  

9.  

A  Távoli Csillag már két napja hasította az űrt, amikor Hober Mallow behívta  
a   szobájába   Drawt   főhadnagyot,   és   átnyújtott   neki   egy   borítékot,   egy  
mikrofilmtekercset meg egy ezüstös gömböcskét.  
    –  Mostantól  kezdve  egy  óra  múlva,  főhadnagy,  átveszi  a  Távoli  Csillag  
parancsnokságát, amíg vissza nem térek – vagy mindörökre…  
    Drawt föl akart állni, de Mallow parancsolóan intett, hogy maradjon ülve.  
    – Egy szót se, és jól figyeljen. A borítékban megtalálja annak a bolygónak  
a  pontos  koordinátáit,  ahová  el  fog  menni.  Ott  vár  rám  két  hónapot.  Ha  

----------------------- Page 157-----------------------

eközben   a   nyomára   akadna   az   Alapítvány,   a   mikrofilm   tartalmazza   a  
beszámolómat.  
   – Viszont, ha nem térnék vissza a két hónap leteltéig – folytatta komoran –,  
és az Alapítvány hajói sem találják meg, akkor menjen Terminus bolygóra, és  
adja át az időkapszulában levő beszámolómat. Megértette?  
   – Igenis, uram.  
   –  Sem  maga,  de  a legénység egyetlen tagja sem tesz  hozzá egyetlen szót  
sem az én beszámolómhoz.  
   – És ha kérdezni fognak, uram?  
   – Akkor semmiről sem tudnak.  
   – Igenis, uram.  
   Ezzel a kihallgatás véget ért, és ötven perc múlva alig észrevehető lökéssel  
egy mentőcsónak vált le a Távoli Csillag oldaláról.  

10.  

Onum   Barr   öregember   volt,   túl   öreg   ahhoz,   hogy   féljen.   A   legutóbbi  
zavargások   óta   egyedül   élt   kint   a  pusztában,   azoknak   a   könyveknek   a  
társaságában, amelyeket ki tudott menteni a romok közül. Semmi féltenivalója  
nem maradt, a legkevésbé maradék életét féltette, így hát emelt fővel nézett a  
betolakodó szemébe.  
   – Nyitva volt az ajtaja – mentegetődzött az idegen.  
   Beszéde darabos és érdes volt, és Barr figyelmét nem kerülte el a csípőjén  
csüngő    furcsa,   acélkék   kézifegyver.    A   kis  szoba    félhomályában     Barr  
észrevette a férfi alakja körül parázsló erőteret is.  
   –  Nincs  okom  rá,  hogy  zárva  tartsam  –  felelte  ernyedten.  –  Kíván  tőlem  
valamit?  
   – Igen. – Az idegen a szoba közepén állott. Testes, magas alakja kis híján  
betöltötte a helyiséget. – A magáé az egyetlen ház a környéken.  
   –  Elhagyott  vidék  ez  errefelé  –  mondta  Barr  egyetértően.  –  De  innen  
keletre van egy város. Ha akarja, útbaigazítom.  
   – Majd később. Leülhetek?  
   –  Ha  elbírja  magát  a  szék  –  mondta  az  öregember  mogorván.  A  székek  
fölött is eljárt az idő. Nyilván ifjúsága jobb napjaiból maradt ereklyék.  
   –   Hober   Mallow   a   nevem   –   mutatkozott   be   az   idegen.   –   Messzi  
tartományból jöttem.  
   Barr bólintott.  
   – A nyelve már régen elárulta – mondta mosolyogva. – Én meg Onum Barr  
vagyok, siwennai, valaha a Birodalom patríciusa.  

----------------------- Page 158-----------------------

   – Ezek szerint ez valóban Siwenna. Nekem csak régi térképeim vannak.  
   – Valóban jó régieknek kell lenniük, ha a csillagok helyében is tévednek.  
    Barr szótlanul ült a székén, mialatt a jövevény tekintete a messzi távolba  
révedt.  Észrevette,  hogy  az  atomerőtér  eltűnt  az  alakja  körül,  megadóan  
nyugtázta, hogy a személye nem ébreszt többé félelmet az idegenekben, sőt –  
ki tudja, tán az ellenségeiben sem.  
   – A házam szegény, és nincs sok jószágom – törte meg a hosszú csendet. –  
De amim van, szívesen megosztom magával, ha nem veti ki a gyomra a fekete  
kenyeret meg a száraz kukoricát.  
    Mallow tagadólag rázta a fejét.  
   –  Köszönöm,  de  már  ettem,  és  nem  is  maradhatok  sokáig.  Csak  egy  
szívességre kérem: mutassa meg az utat a kormány székhelye felé.  
   –  Ezt  könnyen  megtehetem,  s  amilyen  szegény  vagyok,  szegényebb  nem  
leszek  tőle.  De  melyikre  kíváncsi?  A  bolygó  fővárosára  vagy  a  birodalmi  
szektoréra?  
    A fiatalabb férfi nagy szemeket meresztett.  
   – A kettő talán nem ugyanaz? Vagy ez mégsem Siwenna?  
   – De Siwenna – bólogatott a vén patrícius. – Csakhogy Siwenna többé nem  
fővárosa  a  Normann  Szektornak.  Az  a  régi  térkép  mégiscsak  félrevezette  
magát.  A  csillagok  évszázadok  alatt  sem  változtatják  meg  a  helyüket,  a  
politikai határok viszont nagyon is cseppfolyósak.  
   – Kár. Nagy kár! Messze van az új főváros?  
   –   Orsha–II-n.   Ide   húsz   parszek.   A   régi   térkép   is   odavezeti.   Mikori  
különben?  
   – Százötven éves.  
   – Ejha! Azóta történt egy és más – tette hozzá nagyot sóhajtva. – Ismeri az  
eseményeket?  
    Mallow tagadólag rázta a fejét.  
   –  Szerencsés  ember.  Rossz  idők  jártak  a  tartományokra,  kivéve  tán  VI.  
Stannel  uralkodását,  de  ő  is  halott  már  ötven  éve.  Azóta  lázadások  meg  
romlás, romlás meg lázadások. – Barr érezte, hogy elszabadult a nyelve. De  
magányosan tengette életét itt a pusztaságban, s ritkán adódott alkalma, hogy  
szót váltson valakivel.  
   –   Azt   mondja,   romlás?   –   kérdezte   Mallow   váratlan   élénkséggel   a  
hangjában. – Azt akarja mondani, hogy a tartomány tönkrement?  
   – Abszolút értelemben talán nem. Sok időbe telik, amíg huszonöt elsőrendű  
bolygó  tartalékait  fölélik.  A  múlt  század  gazdagságával  összevetve  azonban  
nagyot  zuhantunk,  és  még  semmi  jele  sincs  annak,  hogy  megfordulna  a  
helyzet. De miért érdekli ez úgy magát, fiatalember? Szinte fölvillanyozódott,  
és hogy ragyog a szeme!  

----------------------- Page 159-----------------------

   A kereskedő közel járt ahhoz, hogy elpiruljon, látva, hogy azok a homályos  
szemek belelátnak a veséjébe, és még mosolyognak is a látottakon.  
   –  Figyeljen  ide  –  mondta.  –  Én  kereskedő  vagyok  arra  kifelé,  a  Galaxis  
peremén.  A  kezembe  akadt  néhány  régi  térkép,  és  szeretnék  új  piacokat  
föltárni. Érthető, hogy nem örülök neki, ha tönkrement tartományokról hallok.  
Hiszen csak onnan remélhet pénzt az ember, ahol van. Mi a helyzet például  
Siwennával?  
   –  Nem  tudnám  megmondani  –  hajolt  előre  az  öregember.  –  Talán  még  
kijön  valahogy.  De  maga  kereskedő?  Megesküdtem  volna  rá,  hogy  harcos.  
Folyton  a  pisztolya  közelében  motoszkál  a  keze,  és  az  állán  is  sebhely  
ékeskedik.  
   – Nem  valami  szilárd  arrafelé  a törvény, ahonnan én jövök – kapta föl a  
fejét Mallow. – A harc meg a sebhely hozzátartozik a kereskedő költségeihez.  
De a harcnak csak akkor van értelme, ha a végén pénz üti az ember markát, de  
ha harc nélkül is megkaphatom, annál jobb. És most mondja, van itt elég pénz  
ahhoz,  hogy  megérné  a  verekedést?  Mert  ahogy  kiveszem,  a  verekedést  
könnyen megtalálhatja itt az ember.  
   –   Elég   könnyen   –   helyeselt   Barr.   –   Csatlakozhat   Wiscard   maradék  
bandájához a Rőt Csillagokban. Bár azt hiszem, jobban illik rájuk a kalóz név.  
Vagy   elszegődhet   a   mi   mostani   kedves   alkirályunkhoz,   nála   nagyobb  
gyilkosra, rablóra, útonállóra nem sütött még a nap – meg a gyermekcsászár  
kegye, akit azóta annak rendje-módja szerint el is tettek láb alól. – A patrícius  
sovány arca kivörösödött. A szemét lehunyta, s amikor kinyitotta: a tekintete  
izzott, akár a sasé.  
   –  Nincs  valami  barátságos  véleménnyel  az  alkirályról,  Barr  patrícius  –  
mondta Mallow. – És ha az ő kémje vagyok?  
   –  No  és?  –  húzta  el  a  száját  Barr  megvetően.  –  Mitől  foszthat  meg?  –  
mutatott körbe szikkadt kezével a roskadozó ház üres belsején.  
   – Az életétől.  
   – Nem volna nehéz eltépni tőlem. A kelleténél öt évvel úgyis tovább volt a  
vendégem. De maga nem az alkirály embere. Ha az volna, akkor valószínűleg  
az életösztön még mindig befogatná velem a számat.  
   – Honnan tudja?  
   – Látom, hogy gyanakszik – nevetett az öregember. – Fogadjunk, hogy azt  
hiszi rólam, kormányellenes kijelentéseket akarok kicsikarni magából. Pedig  
dehogy! Már túl vagyok a politikán.  
   –  Túl  a  politikán?  Túl  lehet  vajon  az  ember  valaha  is  azon?  Ahogy  az  
alkirályt leírta… Mit is mondott? Gyilkos, útonálló meg ehhez hasonló. Nem  
úgy  hangzott,  mintha  hidegen  hagyná  a  dolog.  Mintha  túl  lenne  a politikán.  
Egyáltalán nem úgy.  

----------------------- Page 160-----------------------

    Az öregember megvonta a vállát.  
    –  Az  emlékek  belemarnak  az  emberbe,  ha  hirtelen  feltolulnak.  De  ítélje  
meg  maga!  Amikor  még  Siwenna  volt  a  tartomány  fővárosa,  én  patrícius  
voltam és a tartományi szenátus tagja. Régi, megbecsült családból származom.  
Egyik dédapám – de hagyjuk ezt. A régi dicsőséggel nem lakik jól az ember.  
    –   Ha   nem   tévedek   –   vetette   közbe   Mallow   –,   polgárháború   vagy  
forradalom tört ki.  
    Bart arca elborult.  
    –   Hanyatló   korunkban   napirenden   vannak   a   polgárháborúk,   Siwenna  
azonban  távol  tartotta  magát  ettől  a  járványtól.  VI.  Stannell  alatt  csaknem  
elérte  a  régi  virágzását.  Utána  azonban  gyenge  császárok  következtek,  a  
gyenge  császárok  erős  alkirályokat  nemzettek,  s  a  mi  utolsó  alkirályunk,  
ugyanaz  a  Wiscard,  akinek  a  maradék  bandája  a  Rőt  Csillagok  vidékén  
fosztogatja a kereskedőket, a császári bíborpalástra fente a fogát. Nem ő volt  
az  első,  aki  ezt  tette.  És  ha  elérte  volna  a  célját,  nem  ő  lett  volna  az  első,  
akinek sikerül.  
    De  kudarcot  vallott.  Mert  amikor  Siwenna  megtudta,  hogy  a  császár  
admirálisa hajóhad élén közeledik, maga is föllázadt a lázadó alkirály ellen.  
    Csüggedten elhallgatott.  
    Mallow azon kapta rajta magát, hogy az izgalomtól egészen előrecsúszott a  
székén.  
    – Kérem, uram, folytassa – szólt, és nyugalmat erőltetett magára.  
    – Köszönöm – mondta Barr ernyedten. – Kedves magától, hogy meghallgat  
egy   öregembert.   Tehát   föllázadtak,   vagy   jobban   mondva,   föllázadtunk,  
ugyanis magam is olyan hangadóféle voltam. Wiscardnak sikerült meglépnie  
előlünk Siwennáról, és a bolygó – s vele a tartomány – a császár iránti hűség  
minden jelével ott feküdt az admirális lábai előtt. Nem tudnám megmondani,  
mért tettük ezt. Talán mert lojálisak voltunk, ha nem is a császár személyéhez,  
ehhez a kegyetlen és romlott gyermekhez, de legalább a jelképhez. De az is  
lehet, hogy rettegtünk az ostrom borzalmaitól.  
    – És aztán? – sürgette Mallow gyöngéden.  
    –  És  aztán  – hangzott a komor válasz – ez nem volt  az admirális ínyére.  
Neki  szüksége  volt  a  lázadó  tartomány  fölötti  győzelem  dicsőségére,  az  
embereinek  pedig  arra  a  sarcra,  ami  egy  ilyen  hódító  hadjáratban  üti  a  
markukat. Ezért hát, mialatt a nép a nagyvárosok utcáin ünnepelte a császárt  
meg  az  admirálist,  ez  megszállta  az  összes  katonai  központot,  s  kiadta  a  
parancsot a lakosság atombombázására.  
    – Milyen ürüggyel?  
    –  Azzal  az  ürüggyel,  hogy  föllázadtak  az  alkirályuk  ellen,  akit  a  császár  
nevezett     ki.  És    egy   egész    hónapi     mészárlás,     fosztogatás     és   minden  

----------------------- Page 161-----------------------

elképzelhető borzalom árán az admirális lett az új alkirály. Hat fiam volt. Öt  
elpusztult, különböző módokon. Volt egy lányom. Remélem, hogy a végén ő is  
meghalt. Én megmenekültem, idős koromra való tekintettel. Ide költöztem, túl  
öregen ahhoz, hogy az alkirálynak a legkisebb gondot is okozhatnám. – Deres  
fejét lehajtotta. – Mindenemtől megfosztottak, mivel segítettem elkergetni egy  
lázadó kormányzót, s ezzel megfosztottam az admirálist a dicsőségtől.  
    Mallow moccanatlanul ült a székén és várt.  
   – Mi van a hatodik fiával? – tette föl gyöngéden a kérdést.  
   – Hogy? Á, ő biztonságban van – felelte Barr keserű mosollyal –, ugyanis  
idegen név alatt közkatonaként beállt az admirális seregébe. Tüzér az alkirály  
személyes flottájában. Nem, nem, látom a szemében, mire gondol. Nem lett  
elfajzott  fiú.  Meg-meglátogat,  amikor  szerét  ejtheti,  és  hoz  ezt-azt.  Ő  tartja  
bennem a lelket. És egy napon a mi nagy és dicső alkirályunk vinnyogva meg  
fog dögleni, és az én fiam lesz a hóhéra.  
   – És maga mindezt az orrára köti egy idegennek? Nem fél, hogy veszélybe  
sodorja a fiát?  
   – Nem. Sőt segítem azzal, hogy új és új ellenséget szerzek az alkirálynak. S  
mondhatom, ha az alkirály barátja volnék, mint ahogyan az ellensége vagyok,  
arra biztatnám, hogy a Galaxis legszéléig rakja tele hajóival az űrt.  
   – Nincs tán arra egy hajó sem?  
   –  Találkozott  talán  eggyel  is?  Föltartóztatta  talán  egyetlen  űrőrszem  is?  
Amúgy is kevés a hajó, s a szomszéd tartományokban is éppen elég viszály és  
intrika  van  ahhoz,  hogy  akár  egyetlen  hajót  is  nélkülözni  lehetne  a  barbár  
külső népek féken tartására. Nem is fenyegetett bennünket semmilyen veszély  
a Galaxis távoli végeiről – amíg maga ide nem jött.  
   – Én? Milyen veszélyt jelentek én?  
   – Mások is jönnek majd maga után.  
   – Attól tartok, hogy nem értem magát – csóválta a fejét Mallow töprengve.  
   –  Ide  figyeljen!  –  Az  öregember  hangjában  lázas  izgalom  jelent  meg.  –  
Nyomban megismertem magát, mihelyt belépett. Maga erőpajzsot visel a teste  
körül, vagy legalábbis viselt, amikor betette ide a lábát.  
   – Igen, volt rajtam – ismerte be Mallow némi habozás után.  
   – Helyes. Baklövést követett el, anélkül hogy észrevette volna. Tudok még  
egyet-mást. Hanyatló korunkban nem divat többé a tudósság. Olyan gyorsan  
rohannak-zúdulnak       ránk    az  események,      hogy    akinek    nincs   módjában  
atompuskával föltartóztatni a hullámokat, azt menthetetlenül elsodorja az ár,  
akárcsak  engem.  De  tudós  lévén  tudom,  hogy  az  atomkutatás  történetében  
még  senkinek  sem  sikerült  hordozható  erőpajzsot  kifejleszteni.  Volt  ugyan  
nekünk  is  erőpajzsunk,  de  ez  idomtalan  nagy  alkotmány  volt,  alkalmas  egy  

----------------------- Page 162-----------------------

egész város vagy hajó védelmére; de egyetlen emberére? Arra gondolni sem  
lehetett!  
    –  Igen?  –  csücsörítette  ki  az  alsó  ajkát  Mallow.  –  És  mire  következtet  
ebből?  
    – Kósza hírek keringenek az űrben. Kacskaringós utat tesznek meg, igaz,  
és minden parszek hozzátesz vagy elvesz valamit belőlük, de emlékszem rá,  
hogy fiatalkoromban magam is láttam egy kis hajót furcsa emberekkel, akik  
nem  ismerték  a  szokásainkat,  és  nem  tudták  megmondani,  honnan  vetődtek  
ide.  Azok  mesélték,  hogy  a  Galaxis  peremén  varázslók  vannak,  varázslók,  
akik  fénylenek  a  sötétben,  minden  nélkül  a  levegőbe  emelkednek,  és  nem  
fogja őket a fegyver.  
    Nevettünk persze. Én is nevettem. El is felejtettem a dolgot, egészen a mai  
napig.   Mert    maga    is   fénylik   a  sötétben,   és   nem    hiszem,    hogy    az  
atompisztolyom,  ha  volna,  sebet  ejtene  magán.  Mondja,  ültő  helyében  a  
levegőbe is föl tudna emelkedni?  
    – Semmi ilyesmire nem vagyok képes – felelte Mallow nyugodtan.  
    – Megelégszem a válasszal – mosolygott Barr. – Nem  szokásom próbának  
alávetni a vendégeimet. De ha mégis vannak varázslók, s ha maga is közülük  
való, akkor könnyen megeshet, hogy egy szép napon elözönlenek bennünket.  
Talán  jobb  is  lenne.  Lehet,  hogy  új  vérre  van  szükségünk.  –  Egy  darabig  
hangtalanul motyogott magában, majd így folytatta:  – De az út két irányban  
járható. Nemcsak Wiscard: a mi alkirályunk is ábrán dokat sző.  
    – Szintén a császári koronáról?  
    Barr bólintott.  
    –  A   fiam    mindenféle    mendemondákat        hall.  Az    alkirály  közvetlen  
környezetében aligha lehet elkerülni az ilyesmit. És ő továbbadja nekem. Ha  
fölajánlanák neki, az alkirályunk sem utasítaná vissza a koronát, de azért két  
vasat is tart a tűzben. Az a szóbeszéd járja, hogy  ha kudarcot vall a császári  
trónnal,  akkor  a  barbár  hátországból  hasít  ki  magának  új  birodalmat.  Azt  is  
rebesgetik,  persze  nem  mernék  megesküdni  rá,  hogy  az  egyik  lányát  már  
hozzá is adta a messzi Periféria valamelyik kiskirályához.  
    – Ha minden szóbeszédet komolyan venne az ember…  
    –  Tudom.  De  még  sok  hasonló  mendemonda  kering.  Öreg  vagyok,  és  
mindenféle bolondságot összefecsegek itten. De mit  szól mindehhez maga? –  
És azok az öreg, szúrós szemek mélyen a veséjébe hatoltak.  
    –   Mit   szólnék?   –   felelte   a   kereskedő.   –   Viszont   én  is   szeretnék  
megkérdezni  valamit  –  tette  hozzá  némi  habozás  után.  –  Van  Siwennának  
atomenergiája? Várjon, azt tudom, hogy az atomtudománynak birtokában van.  
De   van-e   működő   atomerőművük,   vagy   tán   azok   is   tönkrementek   az  
ostromban?  

----------------------- Page 163-----------------------

    –   Még   hogy   tönkrementek   volna?   Bajosan.   A   fél   bolygót   ripityára  
zúzhatnák,     mielőtt    a   legkisebb    erőműnek       is  baja    történne.   Hiszen  
pótolhatatlanok, és bennük van a flotta erejének a forrása. – A hangjában némi  
büszkeség   jelent   meg.   –   Trantor   után   mi   rendelkezünk   a   legjobb   és  
legnagyobb hajóhaddal.  
    – És mihez kezdjek, ha meg akarnám tekinteni ezeket az erőműveket?  
    –  Semmihez  –  jött  a  határozott  válasz.  –  Egyetlen  katonai  objektumnak  
sem tudna a közelébe férkőzni anélkül, hogy nyomban le ne durrantanák. De  
nem   csak   maga,   senki   sem.   Siwenna   még   mindig   meg   van   fosztva   a  
polgárjogoktól.  
    – Azt akarja mondani, hogy az összes erőmű a hadsereg kezében van?  
    –  Az  összes  nem.  Ott  vannak  a  kis  helyi  állomások,  amelyek  fűtéssel,  
világítással látják el a városokat, energiával a közlekedést stb. De ezekkel sem  
sokkal jobb a helyzet. Itt meg a technikusok az urak.  
    – Azok kik?  
    – Az erőművek irányításával megbízott szakemberek csoportja. A tisztség  
örökletes; már fiatalkorban tanulni kezdik a szakmát. Szigorú kötelességtudat,  
becsületérzés meg ami tetszik. Az állomás területére csak technikus léphet be.  
    – Értem.  
    –  Nem  mintha  nem  fordult  volna  már  elő  olyasmi  –  tette  hozzá  Barr  –,  
hogy  technikust  is  sikerült  megvesztegetni.  Ilyen  időkben,  amikor  ötven  év  
alatt kilenc császár váltja egymást, és ezek közül hét merénylet áldozata lesz;  
amikor minden hajóskapitány alkirályságra, minden alkirály császári koronára  
tör, egy technikust is elkaphat a pénzsóvárság. Persze jókora összegre volna  
szükség, nekem viszont nincs pénzem. Magának van-e?  
    – Pénzem? Az nincs. De hát csak pénzzel lehet vesztegetni?  
    – Mivel még, ha pénzen minden más megvásárolható?  
    – Sok minden van, amit pénzért nem lehet megkapni. És most hálás lennék,  
ha megmondaná, hol van a legközelebbi város, amelyiknek van atomerőműve,  
és hogy lehet a legkönnyebben eljutni oda.  
    – Várjon – nyújtotta ki szikkadt kezét Barr. – Hová rohan annyira? Maga  
beállított hozzám, és én nem kérdezősködöm. De a városban, ahol még mindig  
lázadóként kezelik a lakosságot, az első őrszem föltartóztatná magát, mihelyt  
meghallaná a tájszólását, vagy meglátná ebben az öltözetben.  
    Fölállt,  és   az  ócska    szekrény     titkos  zugából     előhalászott    egy   kis  
könyvecskét.  
    – Az útlevelem. Hamis. De ezzel menekültem el. – És Mallow tenyerébe  
nyomta,  s  még  az  ujjait  is  ráhajlította.  –  A  leírás  nem  illik  magára,  de  ha  
magabiztosan  fog  föllépni,  akkor  kicsi  a  valószínűsége,  hogy  fölfigyeljenek  
magára.   

----------------------- Page 164-----------------------

   – És maga? Útlevél nélkül?  
    A vén száműzött közömbösen megvonta a vállát.  
   – Mit számít az? Aztán még valamire ügyeljen. Lehetőleg tartsa a száját! A  
beszéde    barbár,   a   szófűzése    furcsa,   és  egyre-másra      a  legképtelenebb  
régiességek csúsznak ki a száján. Minél ritkábban szólal meg, annál kevésbé  
ébreszt gyanút. És most lássuk, hogy juthat el a városba…  
    Öt perccel később Mallow elköszönt.  
    Mielőtt azonban végleg eltávozott volna, egy percre még visszatért a vén  
patrícius házához. S amikor másnap kora reggel Onum Barr kilépett tenyérnyi  
kertecskéjébe,   egy   csomagra   esett   a   tekintete.   Élelmiszert   talált   benne,  
koncentrált tápszereket, amilyeneket a hajókon fogyasztanak. Az ízük meg az  
elkészítési módjuk szokatlan volt.  
    De ízletesek voltak és sokáig eltartottak.  

----------------------- Page 165-----------------------

 11.  

A  technikus  alacsony  kis  emberke  volt,  s  a  bőre  zsírosan  fénylett.  Fejbőre  
rózsaszínűen sejlett át ritkuló haja alól. Ujjain vastag, nehéz gyűrűket viselt,  
öltözéke  parfümillatot  árasztott,  s  ő  volt  az  első  ember  a  bolygón,  akiről  
Mallow látta, hogy nem éhezik.  
    A technikus finnyásan lebiggyesztette az ajkát.  
    –  Csak  gyorsan,  hallja-e,  nagy  fontosságú  tennivalók  várnak  rám.  Maga  
idegennek  látszik  –  mondta,  s  leplezetlen  gyanakvással  méregette  Mallow  
ruházatát, amelyről lerítt, hogy nem Siwennán készült.  
    – Nem a szomszédból ugrottam át – mondta Mallow hidegvérrel –, de ez  
teljesen mellékes. Volt szerencsém tegnap egy apró ajándékot küldeni…  
    – Megkaptam – húzta föl az orrát a technikus. – Érdekes kis csecsebecse.  
Alkalomadtán még jó lesz valamire.  
    –   Vannak     egyéb    és   érdekesebb     ajándékaim      is.  Egyáltalán    nem  
csecsebecsék.  
    –  Ó,  ó!  –  A  technikus  elgondolkodva  lebegtette  ezt   az  egy  szótagú  
fölkiáltást. – Azt hiszem, már látom, mire akar kilyukadni; nem az első eset.  
Maga a kezembe akar nyomni valamilyen csekélységet. Néhány tallért, esetleg  
egy  köpenyt  vagy  egy  olcsó  ékszert  –  bármit,  amiről  a  maga  tyúkesze  azt  
hiszi, hogy elegendő egy technikus megvesztegetésére. – Alsó ajkát harciasan  
előrebiggyesztette.  –  És  azt  is  tudom,  mit  kér  cserébe.  Másoknak  is  eszébe  
jutott  ez  a  ragyogó  ötlet.  Maga  abban  sántikál,  hogy  fölvegyük  a  céhünkbe.  
Szeretné, ha megtanítanánk az atom titkára meg a gépek kezelésére. Maguk,  
siwennai  kutyák,  azt  hiszik  –  mert  fogadni  mernék,  hogy  csak  a  biztonság  
kedvéért adja ki idegennek magát –, hogy miután napról napra bűnhődnek a  
lázadásukért,    ha   magukra     öltik  a   technikus   céh    védőpáncélját,    akkor  
elkerülhetik megérdemelt sorsukat, s élvezhetik a céh előjogait.  
    Mallow mondani akart valamit, de a technikus hirtelen üvöltésbe csapott át:  
    –  És  most  tűnjön  el,  mielőtt  följelenteném  a  Város  Oltalmazójánál!  Azt  
hitte, hogy méltatlan leszek a belém helyezett bizalomra? A siwennai árulók,  
akik  az  elődeim  voltak,  bizonyára  megtették  volna.  De  most  már  másfajta  
emberekkel  van  dolga.  A  Galaxisra,  mért  is  nem  fojtom  magába  a  lelket  itt  
mindjárt, a puszta két kezemmel.  
    Mallow     elmosolyodott     magában.     A   szónoklat    egész   tartalmából    és  
tónusából     olyannyira     kirítt  a   mesterkéltség,     hogy    a   méltóságteljes  
méltatlankodás olcsó komédiába fulladt.  
    A kereskedőnek nevethetnékje támadt, amikor ránézett arra a két petyhüdt  
kézre,  amelyeket  épp  az  imént  neveztek  meg  lehetséges  hóhéraiként,  s  így  
szólott:  

----------------------- Page 166-----------------------

   –  Bölcsességed  három  dologban  is  tévedni  méltóztatik.  Először,  nem  az  
alkirály   küldött,   hogy    próbára    tegyem     a   maga    hűségét.    Másodszor  
olyasvalamit ajándékozok önnek, ami magának a dicső császárnak sincsen, és  
nem  is  lesz  soha.  Harmadszor,  amit  én  viszonzásul  kérek,  az  nagyon  kevés,  
egy leheletnyi semmiség csupán.  
   – Ne mondja! – A kis emberke megjátszotta az epés gúnyt. – Ni csak, mi  
lehet az a császári ajándék, amellyel a maga isteni ereje elhalmoz? Ami még a  
császárnak sincsen, he? – S gúnyos kacagásban tört ki.  
   Mallow fölállt, és hátralökte a székét.  
   –  Három  napig  vártam,  hogy  bölcsességed  elé  kerülhessek,  a  mutatvány  
azonban mindössze három másodpercet vesz igénybe. Ha lenne olyan szíves,  
és elővenné azt a pisztolyt, amelyet ott látok közel a keze ügyében…  
   – He?  
   – És rám lőne, nagyon hálás lennék.  
   – Micsoda?!  
   –  Ha  megöl,  arra  hivatkozhat  a  rendőrség  előtt,  hogy  megpróbáltam  
céhtitkokat  kicsikarni  magából.  Ki  fogják  tüntetni  érte.  Ha  pedig  életben  
maradok, akkor a magáé a pajzsom.  
   A  technikus  először  figyelt  föl  arra  a  tompa  fehér  villódzásra,  amely  
körüllebegte a látogató alakját, mintha gyöngyporba mártózkodott volna meg.  
Szemmagasságba   emelte   a   pisztolyát,   s   várakozással   teli   gyanakvással  
hunyorító szemében, meghúzta az érintkezőt.  
   A   hirtelen   atombomlás   égő-ragyogó   ionokra   szaggatta   szét   a   levegő  
molekuláit,   és   vékony,   vakító   csíkot   húzott   Mallow   szívéhez   –   s   ott  
szertefoszlott.  
   Mallownak  az  arcizma  sem  rándult,  miközben  a  rázúduló  atomerőket  
fölemésztette  és  élettelenül  eltaszította  magától  az  a  törékeny,  gyöngyfényű  
villódzás.  
    Egyikőjük  sem  hallotta  a  koppanást,  amint  a  technikus  fegyvere  a  földre  
pottyant.  
   Mallow szólalt meg:  
   – Nos, van a császárnak saját erőpajzsa? De magának lehet.  
   – Maga technikus? – dadogott a technikus.  
   – Nem.  
   – Akkor… akkor honnan szerezte ezt?  
   –  Mit  érdekli  az  magát?  –  felelte  Mallow  megvetően.  –  Akarja?  –  Egy  
vékony, csomós lánc hullott az asztalra. – Tessék.  
   A technikus megragadta, és idegesen forgatta a kezében.  
   – Nem hiányzik belőle semmi?  
   – Semmi.  

----------------------- Page 167-----------------------

    – Hol van az erőforrás?  
    Mallow   rátette   az   ujját   a   legnagyobb   csomóra,   amely   szürkén   ült  
ólombörtönében.  
    A technikus arcát elöntötte a vér.  
    –   Uram,   én   technikus   vagyok   felső   fokon.   Húsz   esztendeje   vagyok  
felügyelő, és a híres Blernél végeztem a Trantori Egyetemen. Ha maga ördögi  
arcátlansággal azt merészeli állítani, hogy egy parányi tokban, amely akkora,  
mint…   mint   egy   dió,   hogy   a   fene   essen   belé,   hogy   ebben   elfér   egy  
atomerőmű,  akkor  én  három  másodperc  alatt  az  Oltalmazó  elé  penderítem  
magát.  
    –  Akkor  magyarázza  meg  maga,  ha  tudja.  Mondom,  hogy  semmi  sem  
hiányzik belőle.  
    A technikus arca lassan visszanyerte a rendes színét, miközben a derekára  
kötötte a láncot, és Mallow intését követve, megnyomta a gombot. Körülötte  
nyomban  fellángolt,  majd  halvány  izzásba  tompult  a  sugárzás.  Fölemelte  a  
pisztolyát, majd tétován leengedte. A sugár erejét szinte fénytelen minimumra  
állította be.  
    Ekkor  görcsösen  bekapcsolta  az  érintkezőt,  s  az  atomláng  ártalmatlanul  
lecsapódott a kezéről.  
    – És ha most lelőném magát, és megtartanám a pajzsot? – perdült meg a  
sarkán.  
    – Próbálja meg! – vágott vissza Mallow. – Azt hiszi, hogy csak az az egy  
példányom volt? – És maga is beöltözött az áthatolhatatlan sugárnyalábba.  
    A   technikus   idegesen   fölkacagott.   A  pisztoly   hangos   koppanással  az  
asztalra hullott.  
    –  És  mi  lenne  az  az  apróság, az a leheletnyi semmiség, amit viszonzásul  
kér?  
    – Meg szeretném nézni az erőműveit.  
    – Tudja, hogy ez tilos. Ezért mindkettőnket meztelenül kipenderítenének az  
űrbe…  
    – Én nem akarok semmit sem csinálni velük, egy ujjal sem fogok hozzájuk  
nyúlni. Csupán látni akarom őket messziről.  
    – És ha nem?  
    – Akkor hiába marad magánál a pajzs: nekem van még  valamim. Többek  
között  olyan  pisztolyom,  amelyet  külön  arra  csináltak,  hogy  átüsse  azt  a  
pajzsot.  
    – Hm-m-m! – A technikus elfordította a tekintetét. – Jöjjön utánam.  

----------------------- Page 168-----------------------

12.  

A  technikus  egy  kis  kétszintes  házban  lakott,  annak  a  nagy,  kocka  alakú,  
ablaktalan építménynek a közelében, amely a város közepét uralta. Föld alatti  
folyosón vezette végig Mallow-t, és egyszerre ott találták magukat az erőmű  
ózonillatú, síri csendjében.  
    Tizenöt percen  át  követte  útikalauzát  anélkül,  hogy  egyetlen  szót  is szólt  
volna.  A  tekintetét  semmi  sem  kerülte  el.  A  keze  semmihez  sem  nyúlt.  A  
technikus fojtott hangja törte meg a csendet:  
   –  Eleget  látott?  Félek,  hogy  ebben  az  esetben  nem  bízhatok  meg  a  
beosztottaimban.  
   – Mikor bízhat meg bennük? – mondta Mallow epésen. – Én eleget láttam.  
   Visszamentek   az   irodába,   és   Mallow   elgondolkodva   a   technikushoz  
fordult.  
   – És ezek a generátorok mind a maga kezében vannak?  
   – Kivétel nélkül – felelte a technikus jókora önbizalommal.  
   – És maga is tartja karban őket?  
   – Én bizony!  
   – És ha elromlik valamelyik?  
   A technikus méltatlankodva megrázta a fejét.  
   –  Az  lehetetlen.  Ezek  sohasem  romlanak  el.  Az  örökkévalóság  számára  
építették őket.  
   – Az örökkévalóság hosszú idő. Tegyük föl, hogy…  
   – Tudománytalan dolog lehetetlenségeket föltételezni.  
   –   Rendben     van.   Tegyük    föl,  hogy   én   most    egy   fontos   alkatrészt  
tönkretennék.  Gondolom,  a  gépek  nincsenek  bebiztosítva  az  atomerő  ellen.  
Tegyük föl, hogy elégetek egy létfontosságú érintkezőt, vagy összezúzok egy  
D kvarccsövet?  
   – Akkor magát fölkoncolnák! – kiabált a technikus.  
   – Igen, tudom – kiabált vissza Mallow –, de mi lenne a generátorral? Meg  
tudná javítani?  
   –  Uram  –  üvöltött  most  már  a  technikus  –,  maga megkapta, amit kívánt.  
Nem  csinált  rossz  vásárt.  De  most  már  távozzék!  Nem  tartozom  magának  
semmivel!  
   Mallow gúnyos tisztelettel meghajolt és eltávozott.  
   Két nappal később a támaszponton volt, ahol a  Távoli Csillag várakozott  
rá, hogy visszavigye őt Terminus bolygóra.  
   És újabb két nap múlva a technikus pajzsa bedöglött, és hiába álmélkodott  
és átkozódott, soha többé nem ragyogott föl körülötte a dicsfény.  

----------------------- Page 169-----------------------

13.  

Mallow-nak hat hónap óta szinte először sikerült elengednie magát. Új háza  
napozószobájában feküdt hanyatt, pucérra vetkőzve. Erős, barna karjait föl és  
oldalt hajtogatta, izmai megfeszültek, majd ismét elernyedtek.  
   A  mellette  heverő  férfi  szivart  dugott  Mallow  szájába,  és  meggyújtotta.  
Maga is ráfüstölt, aztán megszólalt:  
   – Túlerőltette magát. Nem kellene egy kiadósat pihennie?  
   –  Lehet,  hogy  igaza  van,  Jael,  de  majd  kipihenem  magam  a  tanácsnoki  
székben. Mert ha törik, ha szakad, megszerzem azt a széket, és maga segíteni  
fog ebben.  
   Ankor Jael fölvonta a szemöldökét.  
   – Hogy kerülök én ide?  
   –  Nagyon  is  érthető,  hogyan.  Először  is  maga  vén  róka  a  politikában.  
Másodszor  magát  a  kormányból  ugyanaz  a  Jorane  Sutt  penderítette  ki,  aki  
inkább föláldozná, az egyik szemét, mintsem engem a tanácsban lásson. Nincs  
valami nagy véleménnyel az esélyeimről, igaz?  
   – Igaz – felelte a volt köznevelésügyi miniszter. – Maga smyrnói.  
   – Ez nem törvényes akadály. Laikus nevelést kaptam.  
   –  Ugyan,  mintha  nem  tudná!  Mióta  követ  az  előítélet  a  sajátján  kívül  
más törvényt? No és a maga embere, Jaim Twer? Mi az ő véleménye?  
   –  Egy  éve  lesz,  hogy  említette  nekem  a  tanácstagságot  –  válaszolt  
Mallow, s könnyedén hozzátette –, de azóta túlnőttem rajta. Különben sem  
tudta   volna   nyélbe   ütni   a   dolgot.   Nem   lát   elég   mélyre.   Hangos   és  
erőszakos, de ennek csak a kellemetlenségi skálán van értéke. Eltökéltem  
magamban,       hogy    igazi   puccsot    hajtok    végre.   Ehhez     magára     van  
szükségem.  
   – Jorane Sutt a bolygó legagyafúrtabb politikusa, s ő maga ellen lesz. Én  
nem tartom magamat képesnek rá, hogy túljárjak az eszén. És ne higgye,  
hogy nem fog durva és piszkos eszközökhöz folyamodni.  
   – Van pénzem.  
   – Az jól jön. De jókora összegre van szüksége, ha ellensúlyozni akarja a  
“piszkos smyrnói”-val szemben megmutatkozó előítéletet.  
   – Van elég.  
   –  Jó,  majd  körülnézek.  De  aztán  nehogy  eszébe  jusson  egyszer,  és  
világgá kürtölje, hogy én a segítségére voltam. Ki az?  
   Mallow lebiggyesztette a szája két sarkát, és félhangosan felelte:  
   –  Azt  hiszem,  maga  Jorane  Sutt.  Korábban  jött, de meg tudom érteni.  
Már egy hónapja kerülöm vele a találkozást. Hallgasson ide, Jael, menjen  

----------------------- Page 170-----------------------

be a szomszéd szobába, és kapcsolja be halkra a hangszórót. Azt akarom,  
hogy maga is hallja.  
    Csupasz     lába    kaszáló    mozdulatával      kitessékelte     a  tanácstagot     a  
szobából,     aztán    föltápászkodott,     és   belebújt    a   selyemköntösébe.       A  
mesterséges napfényt maximális erősségűre kapcsolta.  
    A  polgármester  titkára  mereven  belépett,  s  az  ünnepélyes  ábrázatú  
udvarmester lábujjhegyen becsukta mögötte az ajtót.  
    Mallow összecsomózta az övét a derekán.  
    – Válasszon magának egy széket, Sutt – intett vendégének.  
    Sutt futó mosolyfélét erőltetett az arcára. A szék, amelyre a választása  
esett, kényelmes volt, de nem engedte el magát benne. Letelepedett az ülés  
szélére, és minden bevezetés nélkül kirukkolt, hogy mi hozta ide.  
    – Közölje a föltételeit, és elkezdhetjük a tárgyalást.  
    – Miféle föltételeket?  
    – Vagy tán én imádkozzam ki magából? Hát jó. Nos, kezdjük például  
azzal, hogy mit csinált Korellon? A jelentése hiányos.  
    –  Már  hónapok  teltek  el  azóta,  hogy  benyújtottam  a  beszámolómat.  
Akkor meg volt vele elégedve.  
    –  Az  igaz  –  ismerte  el  Sutt  –,  de  azóta  lázas  tevékenységbe  kezdett –  
tette  hozzá,  s  mutatóujjával  elgondolkozva  dörzsölgette  a  homlokát.  –  
Eléggé  alapos  képünk  van  arról,  Mallow,  hogy  mivel  tölti  az  idejét.  
Pontosan tudjuk, hány új lerakatot nyit nagy sietve, és hogy mennyit költ  
rájuk. És itt van ez a palota – nézett körül nem éppen elismerőleg –, amely  
jóval nagyobb összeggel rövidítette meg magát, mint amennyi az én egész  
évi fizetésem; aztán meg az sem kevés pénzébe kerül, hogy az Alapítvány  
felső társadalmi rétegeiben igyekszik széles és jól fizető rendet vágni maga  
előtt.  
    –   Úgy?   És   miről   tanúskodik   ez,   túl   azon,   hogy   ügyes   kémeket  
foglalkoztat?  
    –  Arról  tanúskodik,  hogy  most  sokkal  több  pénze  van,  mint  tavaly  
ilyenkor.  És  ennek  sokféle  magyarázata  lehet,  többek  között  az  is,  hogy  
nem  mindenről  szereztünk  tudomást,  ami  Korellon  történt.  Honnan  van  
pénze?  
    – Kedves Sutt barátom, csak nem gondolja, hogy az orrára kötöm?  
    – Nem gondolom.  
    – Nekem is ez a véleményem, hogy nem gondolja. Éppen ezért el fogom  
árulni magának. Egyenesen a korelli kapitány kincstárából.  
    Sutt zavartan pislogott. Mallow elmosolyodott és folytatta:  

----------------------- Page 171-----------------------

   –  A  maga  nagy  bánatára  a  pénz  teljesen  törvényes.  Ha  nem  tudná,  
mesterkereskedő  vagyok,  a  pénzhez  pedig  egy  rakás  kovácsoltvas  meg  
krómérc       formájában       jutottam,      cserébe      bizonyos      mennyiségű  
csecsebecséért,   amit   viszont   én   szállítottam   neki.   Az   Alapítvánnyal  
fönnálló  hiteles  szerződés  szerint  a  tiszta  haszon  ötven  százaléka  engem  
illet.  A  másik  felét  a  kormány  kapja  meg  az  év  végén,  amikor  minden  
rendes állampolgár a jövedelemadóját rendezi.  
   –   A    beszámolójában       nem    tett  említést   semmiféle      kereskedelmi  
ügyletről.  
   –  Mint  ahogy  arról  sem  tettem  említést,  hogy  aznap  mit  reggeliztem,  
vagy  hogy  hívták  a  soros  szeretőmet,  és  más  ehhez  hasonló  lényegtelen  
apróságról. Azt a megbízást kaptam – folytatta lenéző mosollyal –, hogy, a  
maga szavaival, tartsam nyitva a szememet. Nem is csuktam be egy percre  
sem. Azt kérte továbbá, hogy derítsem ki, mi történt az Alapítvány elfogott  
kereskedelmi hajóival. A hírüket sem láttam, és nem is hallottam felőlük.  
Kérte,  kémleljem  ki,  van-e  Korellnek  atomenergiája.  A  beszámolómban  
említést  is  teszek  azokról  az  atompisztolyokról,  amelyeket  a  kapitány  
testőrségénél  láttam.  Egyéb  jelét  nem  tapasztaltam.  Ezek  a  fegyverek  
viszont a régi Birodalomtól maradtak hátra, s könnyen meglehet, hogy csak  
a dísz kedvéért viselik, de működni nem működnek.  
   Mindezekben az utasítás szerint jártam el. De ezenkívül a magam ura is  
voltam  és  vagyok  mind  ez  idáig.  Az  Alapítvány  törvényei  szerint  egy  
mesterkereskedő   ott   nyithat   új   piacokat,   ahol   csak   tud,   s   a   haszon  
törvényes  felével  szabadon  rendelkezik.  Nem  értem  hát,  mi  a  kifogása  
ellenem.  
    Sutt  mereven  a  fal  egyik  pontjára  szögezte  a  tekintetét,  és  alig  bírta  
türtőztetni a dühét.  
   –  Bevett  szokás  a  kereskedőknél,  hogy  az  áruikkal  együtt  a  vallást  is  
igyekeznek terjeszteni.  
   – Én a törvényt követem, nem a szokásokat.  
   – Van idő, amikor a szokás lehet a legfőbb törvény.  
   – Akkor forduljon a bírósághoz.  
    Sutt hideg tekintete mintha a koponyája mélyéről lövellt volna feléje.  
   –  Hiába,  a  smyrnói  bőrét  nem  tudja  levetni.  A  neveltetés  meg  az  
állampolgárság sem mossa ki a savót a véréből. Ennek ellenére figyeljem  
rám, és próbáljon megérteni.  
   Itt  többről  van  szó,  mint  pénzről  meg  piacokról.  A  nagy  Hari  Seldon  
tanítása    szerint   mi    vagyunk     az    eljövendő     Galaktikus     Birodalom  
letéteményesei, és ha akarnánk, sem térhetnénk le arról az útról, amelynek  

----------------------- Page 172-----------------------

a  végén  ott  ragyog  a  Birodalom.  A  vallásunk  nagyon  fontos  eszköz  a  
kezünkben ennek a célnak a szolgálatában. A segítségével gyűrtük magunk  
alá a Négy Királyságot olyan pillanatban, amikor ízzé-porrá zúztak volna  
bennünket.  Eddig  még  nem  találtak  föl  hatásosabb  fegyvert  az  emberek  
meg a bolygók fölötti uralom szolgálatában.  
   A kereskedelem s persze a kereskedők elsődleges rendeltetése az volt,  
hogy  egyengessék  a  vallás  elterjedése  előtt  az  utat,  s  megteremtsék  a  
biztosítékait  annak,  hogy  a  műszaki  és  gazdasági  vívmányok  csakis  a  mi  
legteljesebb és legbehatóbb ellenőrzésünk alatt valósuljanak meg.  
   Mallow a lélegzetvételnyi szünetet kihasználva, higgadtan közbevágott:  
   – Az elméletet én is tanultam. Meg is értettem hiánytalanul.  
   –  Valóban?  Ez  több,  mint  amit  remélni  mertem.  Akkor  nyilván  azt  is  
megérti, hogy a maga öncélú kalmárkodása; olyan haszontalan mütyürkék  
nyakló nélküli terjesztése, amelyek egy-egy társadalomnak legföljebb csak  
a  fölszínét  karcolják  meg;  a  csillagközi  politika  alárendelése  a  profit  
istenségének;  az  atomenergia  kiragadása  a  vallás  ellenőrzése  alól  –  hogy  
mindez nem vezethet másra, mint egy évszázadon át bevált politikának a  
teljes tagadására, sőt elvetésére.  
   – Aminek éppen itt az ideje – vágott közbe Mallow hidegvérrel –, mert  
ez   a   politika   túlélte   önmagát,   éppen   ezért   tarthatatlan   és   veszélyes.  
Amilyen jó szolgálatot tett a maguk vallása a Négy  Királyságban, annyira  
nem sikerült azt a Periféria más tájékain meggyökereztetni. Csak a Galaxis  
a  megmondhatója,  hányan  menekültek  szerteszét  a  meghódított  Négy  
Királyságból,   s   terjesztették   mindenfelé,   hogyan   használta   föl   Salvor  
Hardin    a   papságot    meg    a   babonát    arra,   hogy    megfossza     a   világi  
uralkodókat függetlenségüktől és hatalmuktól. És ha még ez sem volt elég,  
akkor ott van a húsz évvel ezelőtti eset Askone-nal. Ma keresve sem talál  
olyan uralkodót a Periférián, aki ne vágná el inkább a saját torkát, mintsem  
egyetlen alapítványi papot is beengedne a területére.  
    Eszembe  se  jut  olyasmit  ráerőszakolni  Korellra  vagy  bárki  másra,  
amiről eleve tudom, hogy úgysem hajlandók elfogadni. Nem, Sutt. Ha az  
atomerő   birtoklása   veszélyessé   teszi   őket,   akkor   sokkal   többet   ér   a  
kereskedelemre  épülő  őszinte  barátság,  mint  a  gyűlöletes  idegen szellemi  
iga,  amelynek  ha  a  legkisebb  mértékben  is  enged  a  szorítása,  akkor  
elkerülhetetlenül  végleg  lehull,  s  mi  marad  utána?  Csak  az  el  nem  múló  
rettegés és gyűlölet.  
   –   Ezt   szépen   megfogalmazta   –   mondta   Sutt,   majd   cinikusan   így  
folytatta: – Visszatérve tehát a beszélgetés elejére, mik a föltételei? Milyen  
árat kér azért, ha kicseréljük az elveinket?  

----------------------- Page 173-----------------------

    – Maga azt hiszi, hogy a meggyőződésem eladó?  
    –  Miért  ne?  –  hangzott  a  szemtelen  válasz.  –  Vagy  talán  nem  az  a  
foglalkozása, hogy vesz és elad?  
    –  De  csak  ha  hasznom  van  belőle  –  vágott  vissza  Mallow  ártatlan  
képpel. – Többet ajánl talán, mint amennyit most megkeresek?  
    –  A  jelenlegi  ötven  százalék  helyett  a  profit  háromnegyede  üthetné  a  
markát.  
    –  Méltányos  ajánlat  –  vigyorgott  Mallow  –,  különösen  ha  figyelembe  
vesszük,  hogy  ha  elfogadnám  a  maga  föltételeit,  az  üzleti  forgalmam  a  
jelenlegi egytizedét sem közelítené meg. Jobban erő ltesse meg magát.  
    – Helyet kaphatna a tanácsban.  
    – Ezt amúgy is megkapom, maga nélkül és maga ellenére.  
    Sutt keze hirtelen ökölbe szorult.  
    – A tetejébe megkímélné magát a börtöntől. Ha rajtam múlik, legalább  
húsz évet kap. Számítsa hozzá ehhez az elveszett hasznát.  
    – Csak ha maga be tudja váltani a fenyegetését.  
    – A vád: gyilkosság.  
    – S az áldozat? – kérdezte Mallow szenvtelenül.  
    – Egy alapítványi szolgálatban álló anakreóni pap – mondta Sutt fojtott,  
kíméletlen hangon.  
    – Ejha! És a bizonyíték?  
    A polgármester titkára előrehajolt a székén.  
    –  Ide  figyeljen,  Mallow,  én  nem  beszélek  a  levegőbe.  Az  előjátéknak  
vége. Csak az aláírásom hiányzik, és kezdetét veszi az Alapítvány kontra  
Hober   Mallow   mesterkereskedő   pere.   Maga,   Mallow,   az   ellenséges  
csőcselék  kényére-kedvére  kiszolgáltatta  az  Alapítvány  egyik  alattvalóját,  
és  csak  öt  másodperce  van  arra,  hogy  elhárítsa  magától  a  megérdemelt  
büntetést.  A  magam  részéről  szívesebben  látnám,  ha  ellökné  magától  a  
segítő kezet. Veszélytelenebb lenne megvert ellenségként, mint botcsinálta  
barátként.  
    – Ahogy kívánja – mondta Mallow ünnepélyesen.  
    – Rendben! – zárta le a vitát a titkár ragadozómosollyal az arcán. – A  
polgármester  volt  az,  aki  azt  akarta,  hogy  előbb  próbáljunk  megegyezni  
magával. Legyen a tanúm, hogy nem túlságosan erőltettem a dolgot.  
    Az ajtó kitárult a távozó Sutt orra előtt.  
    – Hallotta? – fordult Mallow a visszatérő Ankor Jaelhez.  
    A politikus lehuppant a padlóra.  
    –  Amióta  ismerem  a  kígyót,  ilyen  dühösnek  még  nem  láttam  soha  –  
felelte.  

----------------------- Page 174-----------------------

   – Na és? Mi a véleménye?  
   – Megmondom. Rögeszméje a lelki hatalomra építő külpolitika, de élek  
a  gyanúpörrel,  hogy  a  végcélja  egyáltalán  nem  a  szellemi  szférákban  
mozog. Szükségtelen tán említenem, hogy engemet is azért menesztettek a  
kormányból, mert ebben a kérdésben nem egyezett a véleményünk.  
   – Tudom. És mik azok a nem szellemi célok, amelyekre gyanakszik?  
   –  Nos,  ő  sem  ostoba  –  komorodott  el  Jael  –,  látja  a  vallási  politika  
csődjét, hiszen a legutóbbi hetven év folyamán alig sikerült kiterjesztenünk  
hatalmunkat.  Ennélfogva  nyilvánvaló,  hogy  csak  a  saját  célja  érdekében  
használja föl.  
   Nomármost  minden  dogma,  amely  a  hitre  meg  az  érzelmekre  apellál,  
kétélű  fegyver,  mivel  semmi  garancia  sincs  rá,  hogy  a  gazdája  ellen  ne  
fordíthatnák. Immár száz éve, hogy ápolunk egy szertartást meg mitológiát,  
amely    mindinkább      tisztes  hagyománnyá       kövül,   és   mozdíthatatlanná  
merevedik.  Bizonyos  értelemben  többé  már  nem  engedelmeskedik  az  
akaratunknak.  
   –  Milyen  értelemben?  –  türelmetlenkedett  Mallow.  –  Mért  áll  meg?  
Szükségem van a véleményére.  
   –  Nos,  tegyük  föl,  hogy  valaki,  akiben  megvan  hozzá  a  becsvágy,  
ellenünk és nem az érdekünkben használja föl a vallást.  
   – Suttra gondol?  
   –   Úgy   van.   Suttra   gondolok.   Gondolja   csak   meg,   mihez  tudnánk  
kezdeni,    ha   az   összes   vazallus    bolygók    papságát    mozgósítaná      az  
Alapítvány ellen az ortodox hit zászlaja alatt? Ha  e kegyes had élére állva  
hadat  üzenne,  mondjuk,  a  maga  képviselte  eretnekségnek,  a  végén  még  
királlyá  is  koronáztathatná  magát.  Hisz  éppen  Hardin  mondta,  hogy  “az  
atompisztoly hasznos fegyver, csakhogy mindkét oldalra rá lehet fogni”.    
   Mallow csupasz combjára csapott a tenyerével.  
   – Akkor át, Jael, segítsen bejutnom abba a tanácsba, hogy fölvehessem  
vele a harcot.  
   Jael némi töprengés után jelentőségteljesen a szemébe nézett.  
   – Nem is tudom. Hogy is van csak azzal a bizonyos pappal, akit hagyott,  
hogy meglincseljenek? Hazugság, ugye?  
   – Nem egészen – vetette oda Mallow félvállról.  
   Jael füttyentett.  
   – Van neki rá bizonyítéka?  
   – Kell hogy legyen. – Majd némi habozás után: – Mindjárt tudtam, hogy  
Jaim Twer az ő embere, csakhogy egyikük sem sejtette, hogy én átlátok a  
szitán. Jaim Twer pedig szemtanúja volt az esetnek.  

----------------------- Page 175-----------------------

   – Hűha, ez kellemetlen! – csóválta meg a fejét Jael.  
   –  Kellemetlen?  Miért  volna  kellemetlen?  Az  a  pap  az  Alapítvány  
törvényei  szerint  is  jogtalanul  tartózkodott  azon  a  bolygón.  A  korelli  
kormány  pedig,  a  beleegyezésével  vagy  anélkül,  de  szemmel  láthatóan  
csalétekként  használta  föl  ellenünk.  A  józan  ész  összes  törvénye  szerint  
csak  egyetlen  dolgot  tehettem,  s  ami  tettem,  az  pontosan  megfelel  a  
törvényeknek. Ha bíróság elé állít, akkor csak magából csinál bolondot.  
   – Ugyan, Mallow, hát nem érti, mire megy ki a játék? – csóválta meg a  
fejét  újból  Jael.  –  Fölhívtam  rá  a  figyelmét,  hogy  Sutt  nem  veti  meg  az  
alattomos  eszközöket.  Neki  egyáltalán  nem  az  a  célja,  hogy  a  maga  
bűnösségét  bebizonyítsa,  hiszen  ő  is  tisztában  van  vele,  hogy  ez  nem  
sikerülhet  neki.  Hanem  azt  akarja,  hogy  lehetetlenné  tegye  magát  a  nép  
szemében.  Emlékszik,  mit  mondott?  Hogy  néha  a  szokás  előbbre  való  a  
törvényeknél.  Hiába  nyilvánítja  magát  a  bíróság  ártatlannak,  akár  a  ma  
született bárány: a népszerűségének vége, ha egyszer a nép azt hiszi, hogy  
egy papot a farkasok elé vetett.  
   Azt  hajlandó  elhinni  magának  a  nép,  hogy  törvényesen járt el, sőt, mi  
több:  hogy  ésszerűen  cselekedett.  Ennek  ellenére  mégis  gyáva  kutya,  
érzéketlen  barom,  szívtelen  szörnyeteg  marad  a  szemében.  És  örökre  
lemondhat      a   tanácstagságáról…       Sőt   könnyen      megeshet,     hogy    a  
mesterkereskedő       címét    is  elveszítheti,    ha   netán    megfosztják      az  
állampolgárságától.  Ne  felejtse,  hogy  nem  itt  ringatták  a  bölcsőjét.  Mit  
gondol, akarhat még Sutt ennél többet?  
   – No és aztán! – vágta rá Mallow dacosan.  
   – Édes fiam – tárta szét a karját Jael –, én maga mellett állok, segíteni  
azonban  én  semmit  sem  tudok.  A  kerék  a  holtponton  áll,  csak  maga  
mozdíthat rajta.  

14.  

Hober Mallow mesterkereskedő perének negyedik napján zsúfolásig megtelt a  
tanácsterem. Egyetlen tanácstag volt csak távol, aki elhaló hangon átkozta a  
sorsot, hogy éppen most kellett betörnie a fejét. A karzatokon egymás hegyén- 
hátán  szorongtak  azok  a  szerencsések,  akik  befolyásuknál,  gazdagságuknál  
fogva,  vagy  egyszerűen  mert  bírták  kitartással,  bejutottak  a  terembe.  Azok  
pedig,  akik  kívül  rekedtek,  az  épület  előtti  téren  a  szabadtéri  trimenziós  
képernyőket rajzották körül.  

----------------------- Page 176-----------------------

   Ankor  Jael  rendőri  segédlettel  is  csak  üggyel-bajjal  tudott  utat  törni  
magának a teremig, s alig került kisebb erőfeszítésébe, mire a termen keresztül  
végre sikerült Hober Mallow székéhez verekednie magát.  
   –   Seldonra,    jól   kiszámította    az   időt!  –   lélegzett   föl   Mallow  
megkönnyebbülten. – Elhozta?  
   – Tessék, itt van – mondta Jael. – Minden megvan, amit kért.  
   – Nagyszerű! És az emberek odakint hogy vélekednek?  
   – Nem valami barátságosan – feszengett Jael kényelmetlenül. – Nem lett  
volna  szabad belemennie  a  nyilvános  tárgyalásba.  Akkor befoghatta  volna  a  
szájukat.  
   – De ha egyszer nem az volt a szándékom!  
   –  Lincselésről  beszélnek.  Aztán  meg  Publis  Manlio  emberei  a  külső  
bolygókon…  
   – Épp azt akartam kérdezni, Jael. Ellenem uszítja, ugye, a papságot?  
   –   Még     hogy   uszítja-e?   Szép    kis   kalamajka,    mondhatom.      Mint  
külügyminiszter  ő  képviseli  a  vádat, mivel az ügy a csillagközi jog területét  
érinti. Mint főpap és az egyház prímása viszont fanatizálja a csőcseléket.  
   –  Sose  bánja.  Emlékszi  még  arra  a  Hardin-idézetre,   amelyet  a  múlt  
hónapban     dugott   az  orrom    alá?  Majd    megmutatjuk      nekik,  hogy    az  
atomfegyverrel mindkét oldalra lehet lőni.  
   Közben     a   polgármester,  akit   a  tanácstagok   tiszteletteljes   fölállással  
üdvözöltek, elfoglalta a helyét a pulpituson.  
   – A mai nap az enyém – súgta oda Mallow a barátjának. – Foglaljon helyet,  
és élvezze a cirkuszt.  
   Az  ülés  megkezdődött,  és  tizenöt  perccel  később  Hober  Mallow  a  terem  
ellenséges   morajlása   közepette   a   polgármesteri   emelvény   előtti   szabad  
térségre  lépett.  Magányos  fénycsóva  szögezte  a  padlóhoz,  és  egy  magányos  
férfi  óriás  alakja  egyszerre  kihívón  fölragyogott  a  város  összes  nyilvános  
távolbalátóján,      valamint      az     Alapítványhoz        tartozó     bolygók  
magánkészülékeinek miriádjain.  
   Könnyed, nyugodt hangon kezdte:  
   –  Nem  akarom  húzni  az  időt,  ezért  az  utolsó  pontig  mindent  beismerek,  
amit  a  vádirat  fölhoz  ellenem.  A  pap  meg  a  csőcselék  története  minden  
részletében megfelel a valóságnak.  
   A terem megbolydult, a karzatok diadalmasan fölmorajlottak.  
   – A kép azonban távolról sem teljes. Engedtessék meg nekem, hogy most  
kiegészítsem. Ha eleinte netalán úgy tűnne, hogy amit mondok, nem tartozik  
szorosan a tárgyhoz, akkor előre is elnézésüket kérem.  
   Anélkül hogy jegyzeteibe pillantott volna, így folytatta:  

----------------------- Page 177-----------------------

   – Ott kezdem, ahol a vádirat, vagyis azzal a nappal, amikor Jorane Sutt-tal  
és Jaim Twerrel tárgyaltam. A megbeszélések tartalmát ismerik. Ahhoz, amit  
itt közöltek azokról a beszélgetésekről, nem tudok mit hozzátenni, kivéve azt,  
hogy közben mi járt nekem akkor a fejemben.   
    Gyanakvó  gondolatok  forogtak  bennem,  mivel  furcsa  dolgok  történtek  
aznap.  Gondolják  csak  meg:  két  ember,  akik  közül  egyiket  sem  ismertem  
különösebben,  egyszerre  csak  furcsa  és  kissé  hihetetlen  ajánlatokat  tesz  
nekem.  Egyikük,  a  polgármester  titkára,  arra  kér,  hogy  a  kormány  részére  
végezzek   földerítő   munkát   egy   rendkívül  bizalmas   ügyben,   amelynek   a  
mibenlétéről  és  fontosságáról  önök  már  fölvilágosítást  kaptak.  A  másik,  aki  
egy  politikai  párt  önjelölt  vezetője,  arra  biztat,  hogy  jelöltessem  magam  a  
tanácsba.  
   Az  csak  természetes,  hogy  próbáltam  a  mozgatórugót  kitapogatni.  Sutté  
eléggé szembeötlő volt. Nem bízott bennem. Talán abban a hitben élt, hogy  
atomenergiával   házalok   az   ellenségnél,   miközben   összeesküvést   szövök  
őellene.  És  talán  ki  akarta  ugratni  a  nyulat  a  bokorból,  vagy  legalábbis  azt  
hittem,  hogy  ez  volt  a  szándéka;  ehhez  viszont  szüksége  volt  egy  saját  
emberre,  aki  kémkedik  rám.  Erre  az  utóbbira  csak  akkor  jöttem  rá,  amikor  
Jaim Twer is megjelent a színen.  
   Aztán gondolják meg ezt is: Twer úgy mutatkozik be, mint volt kereskedő,  
aki a politikai pályára kapcsolt át, ám én az égvilágon semmit sem tudok arról,  
hogy valaha is kereskedett volna, holott én mindenkit ismerek ezen a pályán.  
Továbbá   Twer   azzal  dicsekedett,  hogy  világi  nevelést  kapott,  és  ennek  
ellenére, fogalma sem volt róla, hogy mi az a Seldon-válság.  
    Hober Mallow megvárta, amíg a mondottak eljutnak a hallgatóság tudatáig,  
s  a  terem  meg  is  jutalmazta  az  első  hallgatással,  amint  a  karzat  lélegzetét  
visszafojtva  emésztette  a  szavait.  Ezeket  csak  Terminus  lakói  hallhatták.  A  
külső  bolygók  lakosságához  olyan  cenzúrázott  változat  jutott  el,  amely  a  
vallás kívánalmainak megfelel. Így ott egy szót sem fognak hallani a Seldon  
válságról. De lesznek még olyan ütések, amelyeknek ők is a tanúi lehetnek.  
    Mallow tovább beszélt:  
   –  Avagy  elképzelhető-e  olyan  tisztességes  ember,  aki  azt  állíthatja,  hogy  
egy  világi  nevelésben  részesült  valakinek  fogalma  se  legyen  arról,  mi  fán  
terem az a Seldon-válság? Az Alapítványon csupán egyetlen olyan iskolatípus  
van,  amely  említést  sem  tesz  a  Seldon-féle  megtervezett  történelemről,  s  
ehelyett  csupán  Seldon  személyével  foglalkozik,  mint  valami  félig  legendás  
varázslóval… Egyszóval abban a pillanatban tisztában voltam vele, hogy Jaim  
Twer soha életében nem volt kereskedő. Biztosra vettem viszont, hogy a szent  
rendhez tartozik, s talán fölszentelt pap is; és minden kétséget kizáróan három  

----------------------- Page 178-----------------------

év  óta,  amióta  állítása  szerint  a  kereskedők  politikai  pártját  vezette,  Jorane  
Sutt fizetett szolgálatában állott.  
    Akkor   még   csak   sötétben   tapogatóztam.   Nem   ismertem   Sutt   velem  
kapcsolatos szándékait, de mivel úgy vettem észre, hogy elég hosszú pányvára  
enged, magam is igyekeztem a kezére játszani. Gyanítottam, hogy Jorane Sutt  
Twert szemelte ki nem hivatalos kísérőmül az útra. Tudtam, hogy ha őt nem  
sikerül rám akasztania, akkor más fegyvereket is tartogat készenlétben, és nem  
biztos,  hogy  azokat  sikerül  idejében  fölfednem.  Ismert  ellenség  kevésbé  
veszélyes.  Így  hát  én  magam  hívtam  meg  Twert  az  útra,  aki  el  is  fogadta  a  
meghívást.  
    Ez, tanácsnok urak két dolgot is megmagyaráz. Először, hogy Twer nem a  
barátom, aki kénytelen-kelletlen és csak a lelkiismeretének engedelmeskedve  
vall ellenem, mint ahogy a vád itt el akarta hitetni önökkel. Hanem spicli, aki  
igyekszik   megdolgozni   a   béréért.   Másodszor,   megindokol   egy   bizonyos  
intézkedésemet,  amelyet  a  pap  –  akinek  a  meggyilkolásával  vádolnak  –  
megjelenésekor  foganatosítottam,  s  amelyet  még  senki  sem  említett,  mivel  
senki sem tudott róla.  
    A tanácstagok izgatottan összesúgtak. Mallow színpadiasan megköszörülte  
a torkát, és folytatta:  
    –  Nem  szívesen  írom  le,  milyen  érzések  kavarogtak  bennem,  amikor  
meghallottam,  hogy  egy menekült misszionárius van a hajó fedélzetén. Még  
az emlékébe is beleborsózik a hátam. A legnagyobb bizonytalanság fogott el.  
Az  rögtön belém  döbbent, hogy csakis Sutt keze lehet a dologban, de olyan  
váratlanul  ért,  hogy  hirtelenében  nem  tudtam  mihez  kezdeni.  Tökéletesen  
tanácstalan voltam.  
    Csak egyet tehettem. Öt percre eltávolítottam magam mellől Twert azzal,  
hogy   a   tisztekért   küldtem.   A   távollétében  bekapcsoltam   egy   képrögzítő  
készüléket,   hogy   bármi   történjék   is,   megmaradjon   a   későbbi   vizsgálat  
számára.  Abban  a balga,  de  őszinte reményben ringattam magam, hogy ami  
akkor teljesen zavarosnak tűnt, újbóli lejátszásra talán világosság derül rá.  
    Azóta  legalább  ötvenszer  lejátszottam  a  felvételt.  Itt  van  nálam,  és  most  
ötvenegyedszer is le fogom játszani az önök jelenlétében.  
    A  polgármester  eredménytelenül  próbált  rendet  teremteni:  a  tanácsterem  
teljesen kivetkőzött a nyugalmából, és a karzat magánkívül tombolt. Terminus  
ötmillió otthonában a nézők izgatottan közelebb hajoltak a készülékhez, és az  
ügyészi emelvényen Jorane Sutt próbálta hidegvérre  inteni az ideges főpapot,  
miközben maga is hipnotizáltan Mallow arcára meredt.  
    Az ülésterem közepét kiürítették, s a világítást letompították. Ankor Jael,  
aki   az   emelvénytől   balra   foglalt   helyet,   igazított  a   kapcsolókon,   s   egy  

----------------------- Page 179-----------------------

kattanásra    színes,   háromdimenziós       mozgókép      villant   elő   megtévesztő  
élethűséggel.  
    Íme,  a  misszionárius,  amint  zavarodottan  s  megtépázottan  áll  a  hadnagy  
meg   az   őrmester   között.   Mallow   alakja   némán   várja,   amíg   a   tisztikar,  
utolsónak Twer, sorra bevonul a terembe.  
   Újból  tanúi  vagyunk  a  szóváltásnak.  Az  őrmester  felelősségre  vonják,  a  
misszionáriust kifaggatják. Megjelenik a csőcselék, hallani a morajlását, és a  
nagytiszteletű  Jord  Parma  megismétli  féktelen  esdeklését.  Mallow  előrántja  
pisztolyát, a misszionáriust kivonszolják, miközben a karját végső bősz átokra  
a magasba lendíti, s alig észrevehetően fölvillan a fény.  
    Az  utolsó  jelenetet  látjuk,  amint  a  tisztek  az  iszonyattól  megkövülten  
állnak,  Twer  reszkető  kezeit  a  fülére  szorítja, és  Mallow higgadtan elteszi a  
fegyverét.  
    A fény fölerősödik, és a terem közepén levő üres térségről ellebbennek az  
árnyak.    Mallow,    a   valóságos,    hús-vér   Mallow     vette   magára     ismét   a  
magyarázat terhét.  
   –  Mint  megfigyelhették,  a jelenet pontosan  úgy  zajlott  le,  ahogyan  a  vád  
előadta   –   a   fölszínén.   Majd   mindjárt   megmagyarázom.   Egyébként   ha  
észrevették:  Jaim  Twer  magatartásából  egész  idő  alatt  kiütközött  a  papi  
nevelés.  
    Még  aznap  történt,  hogy  Twer  figyelmét  fölhívtam  az  epizód  néhány  
képtelenségére. Föltettem a kérdést, hogy vajon honnan termett ott hirtelen a  
misszionárius  a  csaknem  teljesen  elhagyott  pusztaság  kellős  közepén,  ahol  
akkor  tartózkodott  a  hajónk.  Az  is  furcsa  volt,  hogy  honnan  került  elő  az  a  
hatalmas tömeg, amikor a legközelebbi valamirevaló város legalább százötven  
kilométerre volt onnan. A vádat egyáltalán nem izgatták ezek a furcsaságok.  
    De  menjünk  tovább.  Például  nem különös, hogy Jord Parmáról mennyire  
lerítt a foglalkozása? Egy misszionárius vásárra viszi a bőrét Korellon, fittyet  
hányva    mind    a   korelli,  mind    az   alapítványi    törvényeknek,     méghozzá  
vadonatúj és messziről felismerhető papi ruhában. Hát nem furcsa? Akkor arra  
gondoltam,  hogy  a  misszionárius  a  kapitány  akaratlan  cinkosa  volt,  aki  arra  
használta föl őt, hogy belerántson bennünket egy törvénytelen agresszióba, s  
ezzel jogi alapot teremtsen magának, hogy hajóstul elpusztítson bennünket.  
    A  vád  számított  rá,  hogy  ezzel  fogom  mentegetni  a  tetteimet.  Azt  várta,  
hogy azzal fogok védekezni: a hajó, a legénység, az egész küldetés biztonsága  
forgott kockán, s nem áldozhattam föl egyetlen ember miatt, akire különben is  
mindenképpen a biztos halál várt. Amire aztán nekem szögezhették volna az  
Alapítvány “becsületét”, meg hogy meg kell védenünk a méltóságunkat, hogy  
megőrizhessük a hegemóniánkat stb.  

----------------------- Page 180-----------------------

    Különös  módon  azonban  a  vád  teljesen  figyelmen  kívül  hagyta  magának  
Jord Parmának a személyét. Egy árva részletet sem közöltek velünk róla, azt  
sem, hogy hol született, hol nevelkedett, de egyáltalán kiféle-miféle volt ez a  
személy.  Ha  erre  megleljük  a  magyarázatot,  nyomban  fény  derül  azokra  a  
képtelenségekre  is,  amelyekre  a  vetítés  kapcsán  fölhívtam  a  figyelmüket.  A  
kettő összefügg egymással.  
   A vád azért nem közölt velünk semmit Jord Parmáról, mivelhogy nem is  
közölhet. Az a jelenet, amelyet itt megelevenedni láttak maguk előtt, azért tűnt  
hamisnak, mert Jord Parma is hamis volt. Jord Parma sohasem létezett. Ez az  
egész tárgyalás a legképtelenebb komédia, amelyet tisztára kitalált ügy alapján  
valaha is kifőztek.  
    Ezúttal is megvárta, amíg elül, amíg elül a teremben a lárma. Aztán minden  
szavát külön hangsúlyozva tovább folytatta:  
   –  Meg  fogok  most  önöknek  mutatni  a  fölvételből  egyetlen  kinagyított  
részletet. Ez magáért fog beszélni. Kapcsolja ki a világítást, Jael!  
   A   teremre   félhomály  borult,   és  a  levegő  újból  megtelt  mozdulatlan,  
viaszszerű kísértetfigurákkal. A Távoli Csillag tisztjei megint fölvették merev,  
szoborszerű  tartásukat.  Mallow  dermedt  keze  a  pisztolyt  szorongatta.  Bal  
oldalán  a  nagytiszteletű  Jord  Parma  megfagyott  a  sikoly  közepén,  magasra  
emelt karjairól félig visszacsúszik a köpeny ujja.  
    És  a  misszionárius  kezén  ott  volt  az  a  kis  fénylő  pontocska,  amely  az  
előbbi  vetítés  során  egy  pillanatnyi  fölvillanás  volt  csupán.  Most  ellenben  
mozdulatlanul ott fénylett a képen.  
   –   Figyeljék   azt   a   fénypontot   a   kezén   –   tört   ki   Mallow   hangja   a  
félhomályból. – Nagyítsa ki ezt a jelenetet, Jael!  
   A kép gyorsan dagadni kezdett. A külső részek beleúsztak a semmibe, s a  
misszionárius alakja kitöltötte az egész képmezőt. Aztán már csak egy fej meg  
egy  kar  maradt,  majd  végül  az  egész  térséget  egyetlen  kéz  mozdulatlanná  
dermedt árnya foglalta el.  
   A fénypont halványan izzó betűkké olvadt szét: KTR.  
   –  Ez,  uraim  –  dörrent  Mallow  hangja  –,  nem  más,  mint  a  tetoválás  egy  
formája.  Közönséges  megvilágításban  nem  látható,  de  ibolyántúli  fényben,  
amelyben     ez   a   fölvétel   készült,   élesen    kirajzolódik.   Bevallom,      elég  
kezdetleges  módszere  ez  a  titkos  megjelölésnek,  Korellon  azonban  ez  is  
megteszi,  ahol  nem  minden  utcasarkon  talál  az  ember  ibolyántúli  fényű  
lámpát. Még a mi hajónkon is csak véletlenül sikerült leleplezni.  
    Bizonyára többen kitalálták már, mit akar jelenteni ez a KTR. Jord Parma  
kitűnően használta a papi zsargont, s nagyszerűen alakította a szerepét. Hogy  
hol és miképp tanulta meg, nem tudnám megmondani, elég az hozzá, hogy a  
KTR a “Korelli Titkos Rendőrség” rövidítése.  

----------------------- Page 181-----------------------

    Mallow megpróbálta túlüvölteni a terem ordítását:  
   – Mindezt Korellról származó dokumentumokkal is alá tudom támasztani,  
amelyeket, ha a tanács kívánja, készségesen rendelkezésre bocsátok.  
    És  hol  van  most  a  vád,  kérdem  én.  Azt  a szörnyűséges érvet hangoztatta  
nyakra-főre, hogy a törvénynek fittyet hányva, lándzsát kellett volna törnöm a  
misszionárius  mellett,  föláldozva,  ha  kell,  a  küldetésemet,  a  hajómat  és  
önmagamat is az Alapítvány “becsületének” az oltárán.  
   De hát mindezt egy gazemberért?  
    Egy korelli titkos ügynökért kellett volna mindent kockára tennem, akinek  
minden   valószínűség   szerint   egy   anakreóni   disszidenstől   kölcsönözték   a  
csuhát  is  meg  a  kenetteljes  nyelvet  is?  Ha  ostobán  besétálok  Jorane  Sutt  és  
Publis Manlio alávaló csapdájába…  
    Rekedt  hangja  beleveszett  a  tömeg  artikulátlan  üvöltésébe.  Egyszerre  
számos  kéz  emelte  a  levegőbe,  és  sodorta  a  polgármesteri  szék  felé.  Az  
ablakon  át  látta,  hogy  eszüket  vesztett  emberek  özöne  zúdul  a  térre,  s  
csatlakozik a már eddig is ott szorongó sokezres tömeghez.  
    Mallow  próbálta  tekintetével  megkeresni  Ankor  Jaelt,  de  lehetetlen  volt  
egyetlen arcot is megkülönböztetni a kavargó tömegben. Fokozatosan eljutott  
a  tudatáig  az  az  ütemesen  ismétlődő  fölkiáltás,  amely  valahonnan  elindulva  
féktelen hangorkánná dagadt:  
   – Éljen Mallow, él-jen Mal-low, él-jen Mal-low!  

15.  

Ankor  Jael  nyúzott  arcán  meglátszott  az  elmúlt  két  nap  álmatlan  őrülete.  
Nehéz szempillái alól szemrehányóan pislogott Mallow-ra.  
   –  Mallow,  maga  gyönyörű  mutatványt  vágott  ki,  ne  rontsa  hát  el  a  
telhetetlenségével. Nem gondolhatja komolyan, hogy a polgármesteri széket is  
megpályázza.      A   tömeg     lelkesedése    nagy    erő,   csakhogy    közismerten  
szalmaláng.  
   – Pontosan! – vetette oda Mallow komoran. – Éppen ezért táplálnunk kell,  
s ennek legjobb módja az, ha folytatjuk a mutatványt.  
   – Éspedig?  
   – El fogja intézni, hogy Publis Manliót és Jorane Suttot letartóztassák…  
   – Micsoda?!  
   –  Jól  hallotta.  Vegye  rá  a  polgármestert,  hogy  tartóztassa  le  őket.  Nem  
érdekel, hogy mivel fog fenyegetőzni. A tömeg a kezemben van – legalábbis a  
mai napon. Nem lesz mersze ellene szegülni.  
   – De ember, milyen váddal?!  

----------------------- Page 182-----------------------

   – A vád kézenfekvő. Föltüzelték a külső bolygók papságát, hogy foglaljon  
állást  az  Alapítvány  frakcióharcaiban.  Ez pedig,  Seldonra  is,  törvényellenes.  
Vádolja meg őket “államellenes tevékenységgel”. Ami pedig az elmarasztalást  
illeti, engem annyira sem érdekel, mint ahogy őket érdekelte az én esetemben.  
A  fő,  hogy  vonja  ki  őket  a  forgalomból  addig,  amíg  el  nem  foglalom  a  
polgármesteri széket.  
   – A választásokig még fél év van hátra.  
   – Az nem sok! – Mallow talpra ugrott, és megszorította Jael karját. – Ide  
hallgasson,  ha  kell,  akár  erőszakkal  is  megragadom  a  hatalmat,  mint  Salvor  
Hardin  tette  száz  évvel ezelőtt. Itt van a nyakunkon a Seldon-válság, s mire  
ideér, polgármester akarok lenni és főpap. Mindkettő!  
   Jael homlokára mély barázdák ültek. Csendesen megszólalt:  
   – Mire számíthatunk? Mégiscsak Korell?  
   – Persze hogy az – bólintott Mallow. – Előbb-utóbb  hadat fognak üzenni,  
ámbár biztos vagyok benne, hogy két év is beletelik ebbe.  
   – Atomhajókkal?  
   –  Hát  mivel?  Azt  a  három  kereskedelmi  hajót,  amelyet  az  ő  térségükben  
elveszítettünk, nem légpuskával durrantották le. Ha nem tudná, Jael, magától a  
Birodalomtól kapják a hajóikat. Mért tátja el a száját, mint aki meghibbant?  
Jól hallotta: a Birodalomtól! Ugyanis még mindig létezik. Ha itt a Periférián ki  
is múlt, a Galaxis közepén még nagyon is eleven. És elég egy helytelen lépés,  
s arra ébredünk, hogy nekünk is a nyakunkra ült. Ezért kell megkaparintanom  
a polgármesteri meg a főpapi széket. Én vagyok az egyetlen ember, aki tudja,  
hogyan kell szembeszállni a válsággal.  
   Jael nagyot nyelt.  
   – Hogyan? Mit akar tenni?  
   – Semmit.  
   Jael kényszeredetten elmosolyodott.  
   – Valóban? Ezt mind meg akarja tenni?  
   Mallow hangja metsző, mint a borotva:  
   –  Ha  én  leszek  az  úr  ezen  az  Alapítványon,  a  kisujjamat  sem  fogom  
megmozdítani. Az égvilágon semmit sem fogok tenni – és éppen ez a mostani  
válság kulcsa.  

16.  

Asper Argo, a közkedvelt, a Korell Köztársaság kapitánya sunyin összevonta  
gyér szemöldökét, amikor meglátta a feleségét belépni. Maga is tisztában volt  

----------------------- Page 183-----------------------

vele, hogy az asszony egy csöppet sem méltányolja a neve után biggyesztett  
jelzőt.  
    Az asszony hangja sima volt, akár a haja, és hideg, akár a szeme.  
    –  Kegyes  uram,  ha  jól  tudom,  végre  elhatározásra  jutott  a  senkiházi  
alapítványiak sorsát illetően.  
    –  Ne  mondja!  –  gúnyolódott  a  kapitány.  –  És  még  mit  ölel  át  a  maga  
mindent átfogó értelme?  
    – Éppen eleget, ó, nemes férjuram. Megint volt egy  tétova tanácskozása a  
tanácsadóival.      Szép    kis    tanácsadók!     Tökkelütött,      nyimnyám       idióták  
gyülekezete – folytatta vitrioltól csöpögő hangon –, akik atyám nagy bánatára  
egyébbel  sem  törődnek,  csak  hogy  minél  zsírosabb  harácsot  szoríthassanak  
nyeszlett mellükre.  
    – És szabad tudnom, drágám, hogy ki az a kitűnő forrás, amelyből a maga  
értelme mindezt merítette? – kérdezte a férfi nyájasan.  
    A kapitányné fölkacagott.  
    – Ha elárulnám a forrásomat, attól félek, egykettőre elapasztanák.   
    –  Jól  van  –  vont  vállat  a  kapitány,  és  elfordult  –,  legyen, mint mindig, a  
maga  akarata  szerint.  Ami  pedig  az  atyja  bánatát  illeti,  tartok  tőle,  hogy  
inkább a zsugorisága tagadtatta meg vele, hogy újabb hajókat küldjön nekem.   
    – Újabb hajókat! – fortyant föl az asszony. – És az az öt hajó? Hiába rázza  
a fejét, tudom, hogy öt van, és a hatodikat is megígérték.  
    – Még tavalyra ígérték.  
    – De hiszen egy – egyetlenegy! – is bűzlő szemétdombbá változtathatja az  
Alapítványt. Egyetlenegy, és azoknak a nyavalyás kis bárkáiknak fuccs!  
    – Még egy tucat is kevés ahhoz, hogy a bolygójuknak nekimenjek.  
    –  És  meddig  volna  képes  kitartani  az  a  bolygó,  ha  a  kereskedelmüknek  
vége, ha az összes hajójukat a bennük levő gyerekjátékokkal meg kacatokkal  
együtt megsemmisítjük?  
    – Azok a játékok meg kacatok pénzt érnek – sóhajtott a férfi –, rengeteg  
pénzt.  
    –  De  ha  a  kezébe  kaparintja  magát  az  Alapítványt,  nem  szerez-e  meg  
mindent, ami a bolygón föllelhető? És ha elnyeri az atyám megbecsülését és  
háláját,  nem  nyer-e  többet,  mint  amennyit  az  Alapítvány  valaha  is  adhat  
magának?       Három     éve,   sőt   annál    több,   hogy    az   a   barbár    a   maga  
hókuszpókuszával itt járt. Elég hosszú idő.  
    –  Drágám!  –  fordult  feléje  a  kapitány.  –  Megöregedtem.  Megfáradtam.  
Hiányzik belőlem a kellő erély, hogy be tudnám fogni a maga kereplő száját.  
Azt mondja: tudja, hogy döntöttem. Nos, igen. Megtörtént: Korell háborúban  
áll az Alapítvánnyal.  

----------------------- Page 184-----------------------

    –  Helyes.  –  A  kapitányné  alakja  fölmagasodott,  és  a  szeme  csillogott.  –  
Vénségére  mégiscsak  megjött  az  esze.  Most, hogy maga az úr ezen az isten  
háta   mögötti    vidéken,     talán   némi    súlyra   és   tekintélyre   tehet   szert   a  
Birodalomban is. Akár itt is hagyhatjuk ezt a barbár világot, és beállhatunk az  
alkirály udvarába. Úgy van, megtehetnénk.  
    És mosolygó arccal, kezét csípőre téve kilibbent a szobából. A lámpa fénye  
megcsillant a haján.  
    A  kapitány  várt  egy  darabig,  aztán  ádáz  gyűlölettel  sziszegte  a  zárt  ajtó  
felé:  
    –  És  ha  én  leszek  az  úr  ezen  a  –  hogy  is  mondtad?  –  isten  háta  mögötti  
vidéken, akkor elég tekintélyre tehetek szert ahhoz, hogy meglegyek a dölyfös  
atya és a nagyszájú lánya nélkül. Úgy van, mindkettőjük nélkül.  

----------------------- Page 185-----------------------

 17.  

A Halvány Csillagkép parancsnoka rémülten meredt a képernyőre.  
    – Magasságos csillagfalkák! – azt hitte, hogy kiáltott, pedig csak suttogás  
hagyta el a száját. – Jól látom vajon?  
    A  távolban  egy  hajót  pillantott  meg,  de  micsoda  hajót!  Bálna  a  sügérnyi  
Halvány  Csillagképhez  képest.  Az  oldalán  pedig  a  Birodalom  űrhajó-  és  
napjelvénye. A kis hajó összes vészjelzője eszeveszett üvöltésbe kezdett.  
    Parancsok  röppentek  szerteszét,  és  a  Halvány  Csillagkép  fölkészült  a  
futásra,   ha   tud,   vagy   a   harcra,   ha   kell   –   mialatt   lent   az   ultrahullámú  
adóteremből villámként suhant a hipertéren át az üzenet az Alapítványra.  
    Ismét és ismét! Kis részben segítségkérés, nagyobbrészt ellenben riasztás.  

 18.  

Hober   Mallow   türelmetlenül  lóbálta  a  lábát,  miközben  átrágta  magát  a  
jelentésen.  A  polgármesteri  székben  eltöltött  két  é v  szalonképesebbé  tette,  
modora  veszített  érdességéből,  türelmesebb  lett  –  a  kormányjelentéseket  
azonban   változatlanul   utálta,   és   sehogyan   sem   tudott   megbékélni   azok  
nyakatekert hivatali nyelvezetével.  
    – Hány hajót sikerült nekik? – érdeklődött Jael.  
    –  Négyet  a  földön  kaptak  el.  Kettő  eltűnt.  A  többi  biztonságban  van.  
Kedvezőbb is lehetne a mérleg – ráncolta össze a homlokát Mallow –, de még  
ez is csak egy karcolás rajtunk.  
    A másik elhallgatott, s Mallow fürkészően nézett rá.  
    – Valami furdalja az oldalát talán?  
    – Bárcsak jönne már Sutt! – bökte ki ez minden összefüggés nélkül.  
    – Ó, persze, és most újabb előadás következik a hazai frontról.  
    – Nem következik – csattant föl Jael –, de lássa be végre a makacsságát,  
Mallow!  Lehet,  hogy  a  külpolitikai  helyzetet  a  legkisebb  részletig  alaposan  
fölmérte, de közben rá se hederített, mi zajlik otthon, a hazai bolygón.  
    – Ez a maga dolga, nem? Mivégre tettem meg magát akkor köznevelésügyi  
és propagandaminiszternek?  
    – Nyilván,  hogy  idő előtt nyomorultul a sírba tegyen, amennyi segítséget  
kapok  magától.  Már  egy  éve,  hogy  süketre  ordítom  a  fülét  arról  a  növekvő  
veszedelemről,  amelyet  Sutt  és  vallási  bandája  jelent  nekünk.  Mire  megy  a  
terveivel,   ha   Suttnak   sikerül   soron   kívüli   választásokat   kicsikarnia   és  
eltávolítania magát?  
    – Semmire, elismerem.  

----------------------- Page 186-----------------------

    –  És  a  maga  tegnap  esti  beszéde  szinte  Sutt  kezébe  nyomta  a  választási  
győzelmet, s épp hogy csak nem mosolygott hozzá, és nem veregette meg az  
ellenfele vállát. Mire volt jó föltárnia kártyáit?  
    – Nem hallott még olyasmiről, hogy kifogni a szelet Sutt vitorláiból?  
    –  Csak  nem  úgy,  ahogy  maga  tette  –  ellenkezett  Jael  szenvedélyesen.  –  
Maga  azzal  kérkedik,  hogy  mindent  előre  lát,  mért  kereskedett  hát  Korellal  
három éven át az ő kizárólagos előnyére? A maga egyetlen haditerve az, hogy  
csata   nélkül   visszavonul.   A   Korell   körüli   térséggel   teljesen   föladja   a  
kereskedelmet.   Nyíltan   hangoztatja,   hogy   egyik   fél   sem   képes   nyerni.  
Kijelenti,  hogy  a  jövőben  sem  fog  támadást  kezdeményezni.  A  Galaxisra,  
Mallow, mi az ördögöt kezdjek ezzel az összevisszasággal?!  
    – Hiányzik, ugye, az átütőereje?  
    – Semmi varázsereje sincs a tömegekre.  
    – Egykutya.  
    – Mallow, ébredjen föl végre! Két dolog között választhat. Vagy a nép elé  
áll  valamilyen     dinamikus     külpolitikával,    bármilyen    egyéni    terveket   is  
melenget magában, vagy pedig egyezségre lép Sutt-tal.  
    – Jól van, no – adta be a derekát Mallow –, ha az egyik nem sikerült, majd  
megpróbáljuk a másikat. De itt is van Sutt.  
    Sutt és Mallow nem látta egymást a per óta, aminek már két éve. Egyikük  
sem   vett   észre   semmilyen   változást   a   másikon,   kivéve   azt   a   nehezen  
meghatározható      valamit,    ami   rögtön    elárulta,  hogy    helyet   cseréltek   a  
hatalomban.  
    Sutt helyet foglalt anélkül, hogy kezet nyújtott volna.  
    Mallow szivarral kínálta, és megkérdezte, hogy nincs-e ellenére, ha Jael is  
jelen lesz.  
    –  Ugyanis  komolyan  akarja  a  megegyezést  –  tette  hozzá.  –  Kéznél  lesz  
békéltetőnek is, ha a kedélyek fölizzanának.  
    – A kompromisszum magának kedvezne – vont vállat Sutt. – Egy korábbi  
alkalommal  én  kértem,  hogy  közölje  a  feltételeit.  Ha  a  következtetésem  
helyes, most fordított a helyzet.  
    – A következtetése helyes.  
    –  Akkor     hát  hallja   a  föltételeimet.   Föl   kell   adnia   a   csecsebecse  
kereskedelemre   meg   a   gazdasági   megvesztegetésre   épülő   mézesmadzag  
politikáját, és vissza kell térnie atyáink kipróbált külpolitikájához.  
    – Vagyis a hittérítők útján történő hódításhoz?  
    – Pontosan.  
    – Ennél alább nem is adja?  
    – Nem.  

----------------------- Page 187-----------------------

   –  Hm!  –  Mallow  lassú  mozdulatokkal  rágyújtott,  és  mélyet  szippantott  a  
szivarból,  hogy  a  vége  fényesen  fölparázslott.  –  Hardin  idejében,  amikor  a  
hittérítéses  hódítás  új  és  radikális  politika  volt,  a  magafajta  emberek  élesen  
ellenezték.  Most,  amikor  már  kipróbált,  bevált,  megszentelt  politika  lett  
belőle, Jorane Sutt természetesen hallani sem akar másról. De mondja, hogyan  
szándékozik kihúzni bennünket a jelenlegi kalamajkából?  
   – Maga főzte, nekem semmi közöm hozzá.  
   – Hát akkor én főztem. Nos?  
   –  Határozott  támadó politikára  van  szükség. A mostani se előre, se hátra  
politika  végzetes  lehet.  Az  egész  Periféria  előtt  nyíltan  bevalljuk  vele  a  
gyengeségünket,  holott  mindennél  fontosabb  volna  az  erőfitogtatás,  mert  
különben  egyetlen  keselyű  sem  akad  közöttük,  aki  ne  volna  rest,  és  ne  
próbálná meg kitépni a részét a dögből. Értse meg végre! Maga smyrnói, nem  
igaz?  
    Mallow elengedte a füle mellett a megjegyzést.  
   – És ha leszámolunk Korellal, mi van a Birodalommal? Mert ez az igazi  
ellenség.  
    Sutt gúnyosan elmosolyodott a szája szögletében.  
   –  Ó,  nem,  maga  semmit  sem  hallgatott  el  Siwennán  tett  látogatásáról.  A  
Normann Szektor alkirálya a saját pecsenyéjét sütögeti, amikor széthúzást szít  
a Periférián, de ez csak mellékes ügy a számára. Nem fog mindent a Galaxis  
peremére  vezetendő  expedíció  kockájára  föltenni,  amikor  ötven  ellenséges  
szomszéddal kell farkasszemet néznie, és még ott van a császár is, akinek a  
trónjára tör. Ha nem is ezekkel a szavakkal, de ezt jelentette, nem?  
   – Dehogynem teheti, Sutt, ha úgy érzi, hogy veszélyesen erősek lettünk. És  
könnyen     erre   a   meggyőződésre       juthat,  ha   összpontosított     támadással  
elintézzük Korellt. Ennél jóval körültekintőbbnek kell lennünk.  
   – Például?  
    Mallow hátradőlt a székében.  
   –  Választhat,  Sutt.  Maga  nélkül  is  megleszek,  de  hasznát  is  vehetném.  
Ezért hát kirakom az összes kártyámat az asztalra,  és maga vagy csatlakozik  
hozzám, és kap egy tárcát a koalíciós kormányban, vagy vértanút játszhat, és  
elrohadhat a börtönben.  
   – Egyszer már megpróbálkozott ezzel az utóbbival.  
   – Próbálkoztam, Sutt, de nem nagyon. Csak most jött el a megfelelő idő. És  
most  figyeljen  –  húzta  össze  résnyire  a  szemét  Mallow.  –  Amikor  Korellra  
tettem  a  lábamat  –  kezdte  –,  azokkal  a  csecsebecsékkel  és  haszontalan  
apróságokkal  szúrtam  ki  a  kapitány  szemét,  amelyek  minden  kereskedő  
útipoggyászában  megtalálhatók.  Az  volt  a  rendeltetésük,  hogy  megnyissák  
előttünk egy acélolvasztó kapuját. Mindössze ennyi volt a tervem, s ez sikerült  

----------------------- Page 188-----------------------

is. Amit akartam, megkaptam. És csak akkor döbbentem rá, milyen fegyvert  
kovácsolhatok  a  kereskedelemből,  miután  visszajöttem  a  Birodalomban  tett  
látogatásomról.  
   Mert Seldon-válságnak nézünk elébe, Sutt, és a Seldon-válságokat egyének  
nem,  csak  történelmi  erők  képesek  megoldani.  Hari  Seldon,  amikor  jövő  
történelmünket megtervezte, nem tündöklő hőstettekre épített, hanem a széles  
sodrású  gazdasági  és  társadalmi  folyamatokra.  Vagyis  az  egyes  válságokat  
csak az akkor éppen hozzáférhető erők segítségével lehet leküzdeni. S ez a mi  
esetünkben: a kereskedelem.    
    Sutt kihasználta a szünetet, és szkeptikusan összeráncolta a homlokát.  
   –  Remélem,  nincs  az  átlagosnál  gyengébb  fölfogóképességem,  de  tény,  
hogy homályos előadása nem nagyon hatol el az értelmemig.  
   –  Majd  erre  is  sor  kerül  –  felelte  Mallow.  –  Vegye  figyelembe,  hogy  ez  
idáig  alábecsülték  a  kereskedelem  hatalmát.  Azt  tartották,  hogy  csak  a  mi  
ellenőrzésünk alatt álló papság kezében tehető hatásos fegyverré. Holott nem  
így   van,   és   éppen   ez   az   én   hozzájárulásom   a   galaktikus   helyzethez.  
Kereskedelem papok nélkül! Elég erős az úgy is. Mert hát egyszerűsítsük le a  
végletekig   a   dolgot.   Korell   a   jelen   pillanatban   háborúban   áll   velünk.  
Következésképpen  befagyott  vele  a  kereskedelmünk.  Viszont  –  és  figyelje  
csak, milyen egyszerű a képlet, akár a kétszer kettő négy – az elmúlt három év  
folyamán  egyre  inkább  arra  az  atomtechnikára  állította  át  a  gazdaságát,  
amelyet mi vezettünk be nála, és amelyet a továbbiakban is csak tőlünk kaphat  
meg.    Nomármost,      mit   gondol,    mi   fog   történni,   ha   azok   a   parányi  
atomgenerátorok  kimerülnek,  és  egyik  készülék  a  másik  után  mondja  föl  a  
szolgálatot?  
    Elsőnek a kisebb háztartási gépek esnek ki. Még fél év ebből a maga által  
lefitymált  se  ide,  se  oda  helyzetből,  és  a  háziasszony  atomkése  végleg  
bedöglik.  A  tűzhelye  is  elkezd  rakoncátlankodni.  A  mosógépe  akadozik.  
Házában      egy     forró    nyári    napon      elromlik     a    hőmérséklet-      és  
nedvességszabályozó berendezés. Mi lesz ennek a vége?  
   Hatásos szünetet tartott, de Sutt közönyösen csak annyit mondott:  
   – Mi lenne? Az emberek sok mindent elviselnek a háborúban.  
   – Nagyon igaz. Sok mindent. Számolatlanul küldik a  fiaikat, hogy szörnyű  
halált   haljanak   a  szétlőtt  űrhajókon.  Kilométernyire  a  föld  alatt,  száraz  
kenyéren és poshadt vízen is el fogják viselni az ellenséges bombázást. De el  
fogják-e vajon viselni az apró kellemetlenségeket, amikor a közvetlen veszély  
nem  fűti bennük a hazafias lelkesedést? Pedig hát ilyen hosszú huzakodásra  
számíthatnak,  amelyben  nem  lesznek  áldozatok,  nem  lesznek  bombázások,  
nem lesznek ütközetek sem.  

----------------------- Page 189-----------------------

    Csak kések lesznek, amelyek nem vágnak, tűzhelyek, amelyek nem főznek,  
és házak, amelyek télen befagynak. Csupa bosszantó apróság, de az emberek  
zúgolódni fognak miattuk.  
    Sutt csodálkozva rámeresztette a szemét:  
    –  És  maga  erre  építi  a  reményeit,  ember?!  Mire  számít?  Háziasszony  
lázadásra  talán?  Ribillióra?  Hogy  a  mészárosok  meg  a  szatócsok  hirtelen  
fölkelnek,  s  húsvágó  bárdjaikkal  meg  kenyérvágó  késeikkel  hadonászva,  
kórusban   fognak   kiabálni,   hogy   “adjátok   vissza   nekünk   szuperautomata  
atommosógépeinket”?  
    – Nem,  uram  –  szakította félbe Mallow türelmetlenül. – Egyáltalán nem.  
Ellenben  arra  számítok,  hogy  az  általános  zúgolódás  és  elégedetlenkedés  
talaján később fontosabb személyiségek is föl fogják emelni a hangjukat.  
    – És mifélék ezek a fontosabb személyiségek?  
    –  A  korelli  gyárosok,  gyártulajdonosok,  nagyiparosok.  Két  évig  tartó  
pattállapot után a gyárak gépei, egyik a másik után, le fognak állni. Azok az  
iparágak, amelyeket egytől egyig a mi atomműszereinkre állítottunk át, egyik  
napról  a  másikra  csődöt  mondanak.  A  nehézipar  kivétel  nélkül  és  szinte  
varázsütésre hasznavehetetlen ócskavastömeggé változik.  
    – Azok a gyárak, Mallow, elég jól dolgoztak azelőtt is, hogy maga betette  
oda a lábát.  
    – Az igaz, Sutt, de a mostani profit huszadrészét sem produkálták, és akkor  
még  nem  is  számítjuk  az  atom  előtti  állapotra  való  visszaállítás  költségeit.  
Meddig képes tartani magát a kapitány, ha a gyárosok, a pénzügyi körök és a  
közemberek is ellene támadnak?  
    –  Ameddig  csak  akarja,  mihelyt  eszébe  jut,  hogy  új  atomgenerátorokat  
szerez be a Birodalomtól.  
    És Mallow vidáman elnevette magát.  
    –  Melléfogott,  Sutt,  alaposan  melléfogott,  akár  a  kapitány.  Az  égvilágon  
semmit sem értett meg. Hát nem látja, ember, hogy a Birodalom semmit sem  
képes  pótolni?  A  Birodalom  mindig  is  hatalmas  méretekben  gondolkozott.  
Bolygókban, csillagrendszerekben, egész szektorokban számolt. Mivel gigászi  
méretekben gondolkoztak, a generátoraik is gigászi méretűek.  
    Ezzel szemben a mi kis Alapítványunk, ez a magányos kis világ, amelynek  
jóformán   semmi   fémkészlete   sincsen,   rákényszerült   a   legkíméletlenebb  
takarékosságra. A mi generátorainknak nem volt szabad nagyobbnak lenniük a  
hüvelykujjamnál, mivel ennél több fémre nem futotta. A szükség új technikák  
és új módszerek ösvényeire szorított rá bennünket, olyan ösvényekre, ahová a  
Birodalom  képtelen  követni  bennünket,  mivel  már  rég  oda  süllyedt,  hogy  
többé nem képes igazán fontos tudományos fölfedezésekre jutni.  

----------------------- Page 190-----------------------

    Igaz, hogy van atompajzsuk, akkora, hogy meg tud védeni egy hajót, egy  
várost, egy egész bolygót; de sohasem fognak olyat készíteni, amely egyetlen  
ember  védelmére  alkalmas.  Egy  város  világítási  és  fűtési  szükségleteire  
hatemeletnyi magas gépeik vannak – láttam őket a saját szememmel –, míg a  
mieink elférnének ebben a szobában. És amikor az egyik atomszakértőjüknek  
azt  bizonygattam,  hogy  egy  diónyi  nagyságú  tok  képes befogadni  egy  egész  
atomgenerátort, majdnem fölrobbant a méltatlankodástól.  
    Egyébként     tulajdon   kolosszusaikhoz     sem    értenek   többé.   A    gépek  
nemzedékeken át automatikusan teszik a dolgukat, a gondozók pedig örökletes  
kasztot alkotnak, és tanácstalanok lennének, ha abban a behemót építményben  
egyetlen D-cső kiégne.  
    Az egész háború nem más, mint két rendszer harca: a Birodalom ütközik  
meg az Alapítvánnyal, Góliát kel birokra Dáviddal. A világuralom érdekében  
óriási hajóikat vetik be csalétkül, amelyek jók a háborúra, de semmi gazdasági  
értékük   nincsen.   Ezzel   szemben   a   mi  csalétkünk  csupa  apróság,  amely  
hasznavehetetlen  a  háborúban,  de  nélkülözhetetlen  forrása  a  jólétnek  és  a  
profitnak.  
    Egy-egy  király  vagy  akár  egy  kapitány  kapva  kap  a  hajókon,  s  hajlandó  
háborúzni  is.  A  történelem  minden  kényura  készségesen  föláldozta  a  népe  
jólétét a vélt becsület és dicsőség oltárán, a hódí tás nevében. Mégis mindig a  
kis dolgok számítottak – és Asper Argo nem képes föltartóztatni a gazdasági  
depresszió  hullámát,  amely  két-három  éven  belül  egész  Korellt  végig  fogja  
söpörni.  
    Sutt   kibámult    az  ablakon,    hátat   fordítva   Mallownak      és  Jaelnek.  
Alkonyodott.  Az  a  néhány  csillag,  amely  itt  a  Galaxis  legperemén  próbált  
megküzdeni   a   sötétséggel,   fényesen   ragyogott   a   ködszerű,   lapos   lencse  
előterében,  amelynek  a  mélyén  valahol  ott  lüktetett  a  maradványaiban  is  
hatalmas Birodalom, kicsiny világuk nagy ellensége.  
    – Nem. Maga nem az az ember – szólalt meg Sutt.  
    – Nem hisz nekem?  
    – Nem bízom magában. Sima nyelvével alaposan beugratott akkor, amikor  
először Korellra utazott, s én szentül meg voltam győződve, hogy a kezemben  
tartom magát. Már-már azt hittem, hogy a bíróság előtt is sarokba szorítottam,  
de  maga  kígyóként  kisiklik  a  kezem  közül,  és  egyenesen  a  polgármesteri  
székbe   ágálja  be   magát.   Maga   teljességgel   kiismerhetetlen;   nincs   olyan  
indítéka,  amely  mögött  egy  másik  ne  lapulna  meg;  nincs  olyan  kijelentése,  
amelynek ne volna legalább három értelme.  
    Tegyük  föl,  hogy  áruló.  Tegyük  föl,  hogy  a  Birodalomból  egy  csomó  
pénzzel  és  a  hatalom  ígéretével  tért  vissza.  Ebben  az  esetben  pontosan  azt  
tenné,  amit  most  cselekszik.  Háborút  robbantana  ki,  miután  fölhizlalta  az  

----------------------- Page 191-----------------------

ellenséget.  Az  Alapítványt  tétlenségre  kárhoztatná,  és  mindennek  hihető  
magyarázatát adná, olyan annyira hihetőt, hogy mindenkit levenne a lábáról.  
   – Azt akarja ezzel mondani, hogy semmi kompromisszum? – szögezte neki  
a kérdést Mallow nyájasan.  
   – Azt akarom mondani, hogy el kell tűnnie, szépszerivel vagy erőszakkal.  
   – Figyelmeztettem magát az együttműködés egyetlen alternatívájára.  
    Joranne Sutt arcát hirtelen elöntötte a vér.  
   –  Én  viszont  figyelmeztetem  magát,  smyrnói  Hober  Mallow,  hogy  ha  
letartóztat, akkor nem lesz magának irgalom. Az embereimet semmi sem fogja  
visszatartani,  hogy elterjesszék magáról az igazat, és az Alapítvány népe föl  
fog   sorakozni   idegen   uralkodója   ellen.   Mert   megvan  bennük,   amit   egy  
smyrnói  sohasem  fog  megérteni,  az  a  sorstudat,  amely  el  fogja  pusztítani  
magát.  
    Hober Mallow indulat nélkül a belépő két őrhöz fordult.  
   – Vigyétek el. Le van tartóztatva.  
   – Ez az utolsó lehetősége – mondta Sutt.  
    Mallow, anélkül hogy fölemelte volna a tekintetét, elnyomta a szivarját.  
    Öt perccel később Jael magához tért, és tompa hangon megszólalt:  
   – No és most, miután vértanút adott az ügynek, mihez akar kezdeni?  
    Mallow  keze  megtorpant  a  hamutartón,  amellyel  eddig  játszadozott,  és  
Jaelre tekintett.  
   – Ez egy egészen más Sutt, mint akit eddig ismertem. Ez egy vérbe borult  
tekintetű bika. A Galaxisra, hogy gyűlöl engem!  
   – Annál veszélyesebb.  
   – Veszélyesebb? Ostobaság! Egy szikrányi ítélőképessége sem maradt.  
   – Maga túlságosan magabiztos, Mallow – mondta Jael  elkomorodó arccal.  
– Nem veszi figyelembe egy népfölkelés lehetőségét.  
    Mallow fölhorkant:  
   –   Egyszer    s  mindenkorra      vegye   tudomásul,     Jael,  hogy    semmilyen  
lehetősége sincsen népfölkelésnek!  
   – Maga aztán biztos magában!  
   – És biztos vagyok a Seldon-válságban, és hogy azt  csak a külső és belső  
történelmi  erők  összejátszása  oldhatja  meg.  Vannak  dolgok,  amiket  nem  
kötöttem Suttnak az orrára. Megpróbálta, hogy az Alapítványt is, akárcsak a  
külső bolygókat, a vallás erőivel tartsa a markában, de kudarcot vallott, ami  
biztos jele annak, hogy a seldoni sémában a vallásnak nincs helye.  
   A gazdasági rugók viszont másként működtek. Hogy megfordítsam Salvor  
Hardin híres mondását; fabatkát sem ér az az atomfegyver, amellyel nem lehet  
mindkét irányba célozni. Ha Korell meghízott a kereskedelmünkön, ugyanúgy  
meghíztunk mi is. Ha a korelli gyárakat be lehet csukni a mi kereskedelmünk  

----------------------- Page 192-----------------------

nélkül, és ha a külső bolygók jólétét elemészti a kereskedelem megszakadása  
– ugyanúgy becsukhatjuk mi is a gyárainkat, és elenyészik a mi jólétünk is.  
    És nincs egyetlen gyár, egyetlen kereskedelmi központ, egyetlen hajójárat  
sem,    amely     ne    az   én   markomban        volna,   és    bármely     pillanatban  
összeszoríthatom a markomat, ha Sutt fölkelésre próbálna izgatni. Ott, ahol a  
propagandája       termőtalajba     hull,   vagy     akár    csak    nem     talál  kellő  
visszautasításra,   teszek   róla,   hogy   a   jólét   semmibe   tűnjék.   Ahol   pedig  
kudarcot vall, ott a jólét is megmarad, mivel a gyáraim teljes gőzzel tovább  
dolgoznak.  
    Így hát, amiként biztos vagyok benne, hogy Korell föl fog lázadni a jólét  
védelmében,  ugyanolyan  biztosra  veszem,  hogy  mi  nem  fogunk  fölkelni  a  
jólét ellen. A játszmát végig fogjuk játszani.  
    – Ezek szerint maga plutokráciára akar berendezkedni – szögezte neki Jael.  
–  Országunkat  a  kalmárok  és  a  kalmárfejedelmek  földjévé  akarja  tenni.  Mi  
lesz így a jövőből?  
    Mallow fölszegte a fejét, és dühösen kikelt magából:  
    – Mit érdekel engem a jövő! Bizonyos, hogy Seldon ezt is előre látta, és föl  
is   készült   rá.   A   jövő   újabb   válságokat   fog   megérlelni,   amikor   a  pénz  
ugyanolyan   holt   hatalom   lesz,   akárcsak   ma   a  vallás.  Majd  az  utódaim  
megbirkóznak a maguk problémáival, mint ahogy én is megbirkóztam ezzel a  
mostanival.  

       KORELL –  És három évig tartó háború után, amely az írott történelem  
       legbékésebb      háborúja    volt,  a   Korell    Köztársaság     föltétel  nélkül  
       behódolt,  Hober  Mallow  pedig  Hari  Seldonnal  és  Salvor  Hardinnal  
       egyetemben elfoglalta helyét az Alapítvány népének szívében.  
                                                               Enciklopédia Galactica  

----------------------- Page 193-----------------------

TARTALOM  
  
  
  
ELSŐ RÉSZ  
A pszichohistorikusok........................................ 9  
  
MÁSODIK RÉSZ  
Az enciklopédisták........................................... 49  
  
HARMADIK RÉSZ  
A polgármesterek ............................................. 95  
  
NEGYEDIK RÉSZ  
A kereskedők.................................................. 159                
  
ÖTÖDIK RÉSZ  
A kalmárfejedelmek....................................... 187  

----------------------- Page 194-----------------------

HU ISSN 0324-5225  
  
ISBN 963 211 514 7 Összkiadás  
  
ISBN 963 211 518 X  
  
Kozmosz Könyvek, Budapest.  
Felelős kiadó: Szilvásy György igazgató  
Készült a Zrínyi Nyomdában (81.1184/1-4052)  
rotációs ofszet nyomással, Budapest, 1982  
Felelős vezető: Vágó Sándorné vezérigazgató  
Felelős szerkesztő: Futaki József  
A szöveghűséget ellenőrizte: Borbás Mária  
Műszaki vezető: Haas Pál  
Képszerkesztő: Szecskó Tamás  
Műszaki szerkesztő: Kellermann József  
115 000 példány. Terjedelem: 15,47 (A/5) ív. IF 4531   
  
